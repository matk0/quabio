{
  "url": "https://jaroslavlachky.sk/adaptacia-na-chlad-1-chlad-verzus-otuzovanie/",
  "title": "ADAPTÁCIA NA CHLAD #1 CHLAD verzus OTUŽOVANIE",
  "content": "Týmto krátkym článkom otváram novú sériu, ktorá bude pre teba veľmi dôležitá a to z toho dôvodu, pretože ti chcem „odovzdať“ do rúk ďalší silný NÁSTROJ. Za posledné takmer 2 roky blogovania som napísal 2 pre mňa dôležité postupy/protokoly, ktoré sú verejné pre každého a verím, že pri správnej aplikácií môžu mnohým pomôcť. Sú nimi STRAVOVACÍ PROTOKOL a AKO SI VYTVORIŤ SOLÁRNY MOZOĽ. Tieto články sú veľmi dôležité a dali ti do rúk nástroj, ako využiť načasovanie jedál aj solárne žiarenie vo svoj prospech, Využiť ich môžeš hlavne na zlepšenie alebo udržiavanie svojho výkonu a zdravia. Dnes pridávam ďalšiu vec, ktorou je chlad. Ako však vidíš v nadpise článku, nebudem ti písať ani tak o modernom otužovaní, ako skôr o CHLADE samotnom. Možno sa ti nezdá, že je medzi týmito slovami rozdiel, no je. Príroda totižto využíva chlad nie len ako hormetický faktor, ale ako revolučno-evolučný faktor, vďaka ktorému prináša do života na Zemi ZLOM v SYMETRII. Chlad prináša do života poriadok a zároveň „láme“ symetriu\n\nSlovo SYMETRIA je samo o sebe veľmi náročné, je ťažko pochopiteľné nie len pre modernú kozmológiu, ale aj fyziku a tobôž pre biológiu, avšak v skratke znamená toľko, že predmet, ktorý je symetrický sa nezmení, ak sa naň pozeráme z rôznych strán. A práve aj vďaka chladu a svetlu dokáže príroda vykonať v štruktúre života Z, ktorú navonok vidieť nie je, hoci sa udiala. Tieto slová znamenajú to, že objekt ostáva pre pozorovateľa rovnaký, symetrický, podobne ako obraz v zrkadle, hoci sa v skutočnosti zmenil. A ak sa pýtaš ako to dokázal, odpoveďou je VODA. Článok štvrtá podoba vody\n\nPresne preto si čítal dôležitý článok o vode a jej štvrtej podobe dávno pred uverejním série o chlade. Vďaka chladu príroda mení štruktúru vody, ktorá nadobúda iné termodynamické vlastnosti a pre život predstavuje iné podmienky. V chlade sa voda stáva viac hustou, usporiadanou a tiež lepšie zadržiava energiu. V chlade má voda väčšiu hustotu, čo znamená, že je v rovnakom objeme viac molekúl vody. Keď sa na tú istú vodu po tom, čo bola vystavená chladu pozrieš z diaľky, okom pozorovateľa, bude ti pripadať rovnaká, hoci v skutočnosti nie je. Má iné vlastnosti a inak transformuje energiu. Presne vďaka tomuto voda do života prináša symetriu, ktorú zároveň „láme“ a ohýba. Tiež kvôli tomuto evolúcia využíva CHLAD, aby životu na našej planéte pomáhala a rovnako ho môžeš využiť aj TY, ak vieš ako, kedy a prečo. A presne o tomto budú najbližšie články, ktoré ti dajú do ruky nové možnosti a nový nástroj do „výbavy“. (A tiež o tom budem rozprávať v prvom verejnom )\n\nKde robí moderná veda chybu? V riadkoch vyššie, rovnako ako v mnohých  som ti naznačil, prečo sa dnes v mnohom ľudia vrátane odborníkov dopúšťajú chyby. Pri chlade tomu nie je inak. Biológia, rovnako ako moderný výskum má za sebou veľkú históriu skúmania života rezaním, pripínaním, upínaním, lisovaním, pitvaním, homogenizáciou, extrakciou,… a práve toto všetko viedlo z môjho pohľadu k mylnému verejne uznanému pohľadu na organizmus. Takýto spôsob skúmania živých organizmov je totižto skvelý spôsob, ako vypustiť z bunky to najdôležitejšie, čím je voda a pri štúdiu si teda nechať uniknúť životne dôležitú prísadu. Skúmanie akejkoľvek časti, ktorá je dehydratovaná dáva radikálne iný výsledok. Keď študujeme život takýmto spôsobom, obmedzuje to našu schopnosť pochopiť, ako živočích naozaj funguje v súlade s prostredím a prírodou. Podobne dnes nemôžeme poznať skutočný zmysel CHLADU, ani jeho benefity, ak ho sledujeme iba z pohľadu otužovania, alebo výskumu, ktorý nemá odsledované aj ďalšie parametre (napr. vplyv cirkadiálnej biológie). V dnešnom prvom článku zo série ti chcem načrtnúť zopár bodov, v čom je chlad výnimočný a tiež ti chcem naznačiť, prečo ho nemáš vnímať iba ako hormetický faktor a otužovanie. A už v nasledovnom článku sa pozrieme na konkrétny POSTUP/PROTOKOL ako môžeš začať chlad využívať. Otužovanie ako hormetický faktor\n\nOtužovanie je fajn a nepopieram aj tento hormetický benefit z konzistentného vystavovania sa chladu, ktoré vyústi v lepšie zvládanie daného stresu (aj iných stresorov samozrejme), no je to podobné ako s tréningom premetu vzad. Ak nevieš čo robíš, môžeš síce skúšať a v lepšom prípade sa pomaličky posúvať, no v horšom prípade si môžeš ublížiť. Druhým príkladom je silné slnko v lete. UV svetlo je super a je pre nás nevyhnutné (aj napriek verejnému zastrašovaniu), no ak si celý život svoj solárny mozoľ zanedbával a zrazu budeš nárazovo chodiť v lete von, na pravé poludnie, bez ochrany a na priame slnko, ľahko sa spáliš a bude ťa to „sakra“ štípať. Rozumieš? Najväčším paradoxom však ostáva to, že z hormetického faktoru otužovania budú čerpať najviac ľudia, ktorí majú vysoký REDOX, dostatok DHA v tkanivách a majú dobré mitochondrie. Naopak ľudia so zdravotnými problémami a nízkym REDOXOM môžu pri neuváženom vystavení sa chladu skončiť viackrát chorí, či s oslabenou imunitou. Ak sa pýtaš na dôvod, je ním metabolická dráha v našom tele s názvom AMPK a leptín (o tom viac možno inokedy). Ak však pochopíš kedy a ako evolúcia chlad využíva, čo to s našim telom robí, môžeš ho využiť ako silný nástroj, ktorý vytiahneš vtedy, kedy potrebuješ. Podobne ako nôž. V bežný deň nôž nepotrebuješ, možno iba občas, keď si chceš nakrájať mäso alebo zeleninu k večeri. No v takom lese, keby chceš prežiť, ho budeš potrebovať častejšie. A naopak niekde v 5 hviezdičkovom hoteli, s all-inclusive, ho nevytiahneš asi nikdy, pretože máš všetko potrebné neustále po ruke. Podobne je to s chladom. Ja osobne som ho napríklad využíval inak pred 7 rokmi ako ho využívam teraz. V minulosti som vedel čo chcem zmeniť, vedel som aké zmeny chcem na sebe vyvolať a chlad bol mojím denným nástrojom. Dnes ho využívam inak, viac menej sporadicky, v menšom množstve, podľa ročného obdobia a rovnako inak využívam ketogénnu stravu ako predtým (aj iné). Veď ako zvyknem hovoriť, „čím viac vieš, tým lepšie sa môžeš rozhodovať. A voľbu máme každý slobodnú, avšak dôsledky, ktoré z danej voľby vyplynú si už nevyberáš. Tam musíš čeliť!“ \n\nAdaptácia na chlad – benefity\n\nBenefity otužovania teda už poznáš. Patrí medzi ne napríklad postupné a lepšie zvládanie chladu, ale aj stresu celkovo, vyššia tolerancia na výkyvy teplôt (zima aj teplo), a iné. Teraz ti však napíšem zopár bodov, v čom je výnimočný CHLAD a aký vplyv má na BIOLÓGIU. Chlad zvyšuje magnetizmus. Prečo by malo byť toto pre teba dôležité? Jeden z dôvodov je tok elektrónov. Všade kde sa indukuje tok elektrónov, indukuje sa aj magnetické pole. Na našej membráne mitochondrie elektróny prúdia za kyslíkom a tak tvoria aj magnetické pole. Chlad ich magnetizmus zvýši, čo má na naše telo množstvo ďalších benefitov. Chlad veci kondenzuje. To znamená, že zmenší ich objem, čím zvýši ich hustotu. Spomeň si na  o mitochondriách a modrom svetle. Ak je mitochondria malá, respiračné komplexy dnu sú blízko pri sebe a elektróny prúdia tak ako majú za kyslíkom a tvoria vodu aj ATP. Ak je mitochondria zväčšená, dehydratuje sa, prichádza o energiu a s ňou sa zhoršuje aj naše zdravie a výkon\n\nChlad zvyšuje našu produkciu deutéria zbavenej vody v mitochondrii, ale aj oxidu uhličitého. Ak sú naše mitochondrie scvrknuté (viď bod vyššie), oxidujú kvantá mastných kyselín, produkujú viac vody a naše bunky sú hydratované. Rovnako však produkujú aj viac CO2, ktorý má veľký význam v našej krvi a jedným z nich je, že nám pomáha s okysličením, ale aj so schladením a tým následne so zvýšením magnetizmu (viď bod 1). [2, 3]\n\nChlad v nás vyvoláva niečo, čo sa nazýva hallov efekt. K tomuto sa dostaneme, na teraz to nie je dôležité, no ukážem ti malú ukážku na peknom príklade. Ak si niekedy nechal mobil na priamom slnku mohol si si všimnúť, že po chvíli prestal pracovať a na displeji ti napísalo varovanie POZOR, Vaše zariadenie sa prehrieva! Vtedy si ho musel nechať tak a nedalo sa s ním pracovať. Buď si ho zaniesol dnu, do izbovej teploty a o pár minút opäť fungoval, alebo si ho mohol dať do chladničky a behom chvíle šlapal ako divý. Tvoj mobil totižto využíva iný typ vodivého materiálu ako kábel, ktorý máš v stene, ktorý ide zo zásuvky po žiarovku. Tomuto typu materiálu, z akého máš mobil, prospieva chlad a v chlade pracuje lepšie. A hádaj čo. Tvoje telo je zložené z rovnakých materiálov…\n\nCHLAD nás robí veľmi citlivými na leptín. [5, 6] Leptín je náš hlavný hormón, ktorý ovláda všetky ostatné hormóny v tele a jeho citlivosť je kľúčová. Ak strácame citlivosť na leptín, strácame aj citlivosť na inzulín a naša váha, zdravie aj výkonnosť idú dole brehom. Chlad nám pomáha premienať biely podkožný tuk na hnedý tuk. Vďaka chladu, za predpokladu, že sme citliví na leptín, vieme náš „nepekný“ biely tuk pod kožou premeniť na hnedý. To znamená, že z pôvodne nie moc aktívneho tuku, ktoré slúži prevažne ako skladisko vodíka sa zrazu stane továrňa na jeho spaľovanie. To znamená, že náš biely tuk v sebe rozmnoží množstvo mitochondrií a tuk už nebude vodík iba skladovať, ale ho bude premieňať aj na TEPLO, VODU a CO2. Nezabúdaj však, že teplo je forma infračerveného svetla. Chlad pomáha nášmu SCN tolerovať nevhodné prostredie a umelé svetlo, pod akým žijeme. Ak patríš k dlhodobým čitateľom blogu, tento bod by pre teba mal byť kritickým a dôležitým a preto pri ňom aj skončím. Tento základ ti na dnes myslím stačí. ZÁVER a POZVÁNKA\n\nVerím, že som ťa týmto krátkym úvodným článkom trochu navnadil na chlad a dúfam, že sa naň začneš čoskoro pozerať aj trochu inak. A hlavne, že ho začneš čoskoro využívať, ale s ROZUMOM. Aj kvôli tomu som si s článkami počkal na neskôr. Za prvé nechcem, aby si ich čítal uprostred zimy a bezhlavo sa do toho vrhol ak ťa niečo z toho nadchne a za druhé, chcem aby si sa s ním začal pohrávať a zoznamovať sa teraz, uprostred leta, kedy je to príjemnejšie a nemáš sa takmer čoho obávať. Už počas najbližších mesiacov takto môžeš nadobudnúť nejaké skúsenosti aj nové vedomosti, ktoré následne s príchodom jesene a zimy aplikuješ, spolu s úpravou stravy (aj iných vecí), ktoré ti môžu v synergii pomôcť zmeniť fungovanie tvojho tela. Už v nasledovnom článku sa pozrieme na konkrétny POSTUP/PROTOKOL ako môžeš začať chlad využívať a to tak, aby si čerpal čo najviac benefitov v závislosti od svojich momentálnych potrieb, ktoré má každý z nás iné. Na záver ti dávam do pozornosti možnosť REGISTROVAŤ SA na prvý verejný \n\n(Poznámka: So zlatými  O nič neprídete 😉)\n\ncom/are-magnets-affected-by-temperature/",
  "date": "2021-04-17T00:00:00+02:00",
  "excerpt": "",
  "scraped_at": "2025-07-03T18:51:38+02:00",
  "word_count": 1551,
  "source_file": "ADAPTCIA_NACHLAD_1_CHLAD_verzus_OTUOVANIE.json",
  "cleaned_word_count": 1719,
  "cleaning_metadata": {
    "cleaned_at": "2025-07-17T10:06:54.750932",
    "original_word_count": 1551,
    "cleaned_word_count": 1719,
    "reduction_percentage": 8.7
  }
}