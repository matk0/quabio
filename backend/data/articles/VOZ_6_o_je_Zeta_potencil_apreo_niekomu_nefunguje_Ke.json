{
  "url": "https://jaroslavlachky.sk/voz-6-co-je-zeta-potencial-a-preco-niekomu-nefunguje-ketogenna-strava/",
  "title": "VOZ #6 Čo je Zeta potenciál a prečo niekomu nefunguje Ketogénna strava",
  "content": "Čo je to zeta potenciál, ako vzniká a ako sa oň stará tvoj mikrobióm a pokožka? Prečo v lete potrebuješ zeleninu a slnko, no v zime ketogénnu stravu a správne diverzifikovaný mikrobióm? A prečo veľa ľuďom nefunguje keto, či lowcarb a čo majú spoločné s vrcholovými športovcami? Dnes sa dozvieš nie len prečo, ale aj ako to robiť správne a ako „prinútiť“ svoje mitochondrie opäť betaoxidovať! P.S. Článok si môžeš vypočuť aj ako nahovorený Audio podcast. Nájdeš ho tu alebo na stránke s PODCASTAMI. P.P.S. Ak chceš byť informovaný vždy medzi prvými o zverejnení nového článku/podcastu, prihlás sa na \n\nSUMÁR ČLÁNKU\n\nČo je to zeta potenciál? Ako zeta potenciál vzniká, čo ho tvorí a ako súvisí s tvojím srdcom? Prečo úlohu srdca nikdy nebolo byť pumpa? Aké mám na to dôkazy a ako pohyb krvi funguje naozaj? Aký je rozdiel medzi črevom a pokožkou, čo majú zasa podobné a prečo oba suplementujú tvoju krvi so sírou? Prečo má veľa žien problémy s ketogénnou stravou, štítnou žľazou, prečo mnoho triatlonistov nezvláda plávanie a ako si správne zostaviť nie len „diétu“? Aj na toto sa dnes pozrieme a čaká ťa toho ešte o mnoho viac! O čom to dnes bude\n\nDnešný článok v novej sérii, bude veľmi krátky, stručný, no dôležitý, pretože sa odvíja od predposledného o DHA, dusíku a síre. Zopakujme si to. Spomalením svetla pomocou jeho interakcie s našimi atómami v sebe tvoríme čas, ktorý následne vieme manipulovať. Avšak až vďaka DHA vieme svetlo využívať naplno. Tiež len vďaka DHA meníme svetlo na jednosmerný elektrický prúd, ktorý následne poháňa naše hlavné cirkadiánne hodinky v SCN, čo je aj dôvod, prečo majú ľudia najviac DHA práve v oku. Takýmto spôsobom DHA prepája všetky 3 živly do jedného celku. Umožňuje totiž Ohňu (svetlo) zmeniť na elektrický stimul a generovať magnetické pole (Zem = magnetizmus) a zároveň ho prenášať do vody. Dnes na to nadviažeme, pretože ti predstavím niečo, čo sa nazýva Zeta potenciál a súvisí to najmä s tvojou krvou. Väčšina z Vás tento pojem už pozná, hlavne z dôvodu, že je o tom kapitola v mojej druhej knihe a tiež z  No tí, ktorí nie, musíte ho Spoznať. Mimochodom, na poslednom Workshope v Bratislave, ktorého téma bolo Svetlo alias Oheň, sme si práve niečo o KRVI ukázali a každý kto tam bol, vie aké obrovské dôsledky z toho plynú. Naša koža a mitochondrie totižto generujú veľmi špecifickým spôsobom istý tip laséru, ktorí sa týka aj tohto všetkého! Ďalší Workshop, ktorý bude podľa mňa najzaujímavejší a zároveň najdôležitejší, ktorý bude o Vode, deutériu, matrixe mitochondrie a o všetkom, čo s tým súvisí, bude už o mesiac, 18. februára a vstupenky sa dajú zakúpiť do konca Februára v Zľave za 120 eur. Od 01. Marca budú v predaji za plnú sumu – 175 eur. Teraz poďme na vec, ku článku. Viac informácií o Workshope a možnosti registrovať si vstupenku nájdeš TU >>\n\nČo je Zeta potenciál\n\nZeta potenciál je elektrický náboj, ktorý vzniká na povrchu nejakej častice, materiálu alebo časti materiálu, ktorý príde do kontaktu s vodným roztokom. Následkom toho vznikne na jeho povrchu elektrický náboj ako výsledok lokálnych voľných elektrónov v roztoku, ktoré majú tendenciu sa preskupovať do oblasti s nenulovým nábojom, ktorá existuje v blízkosti rozhrania povrchu časti a roztoku. Definícia možno nezáživná, takže si to ukážeme aj laicky. Predstav si kovovú gulôčku. Keď ju máš voľne na stole, nič sa s ňou nedeje. Avšak keď dáš gulôčku vedľa magnetu, pohne sa, však? No a keď dáš tú gulôčku do kontaktu s niečím, čo má veľa voľných elektrónov, tiež s tým môže začať reagovať. Napr. ako vodič, keďže kovy vedú elektrický prúd aj teplo. No a teraz sa zamysli, čo má v našom tele veľa voľných elektrónov? No predsa Voda. Kde máme veľa vody? Napr. v bunkách, ale aj v krvi. Krv je z 93% voda. No a v krvi sa plaví mnoho vecí( akože gulôčok), medzi ktoré spadajú aj dôležité biele, či červené krvinky. Bez nich by sme predsa umreli, pretože by sme nevedeli kyslík prepraviť do tkanív. No a práve v tomto je dôležitý Zeta potenciál, ktorý na ich povrchu vzniká, vďaka interakcii hydrofilného povrchu, materiálu schopného generovať elektrostatický náboj a vode. (Modified from Pollack & Reckel, 1977 and Rouger & Salmon, 1981)\n\nAko Zeta potenciál súvisí s Redoxom\n\nAko si môžeš na obrázku vyššie všimnúť, zeta potenciál v podstate odzrkadľuje Redox tvojej krvnej plazmy. Krvná plazma je vlastne voda  krvi bez proteínov. Nezabúdaj, že Redox je v podstate schopnosť tvojho tela presúvať elektróny a protóny. Ide teda o to, mať dostatok elektrónov (zbierať ich a nestrácať ich) a následne aj pomocou nich zachytávať Svetlo (fotoelektrický jav) a vedieť ich presúvať spolu s protónmi. No a v tvojej krvi sa práve od tejto schopnosti (od tvojho Redoxu) odvíja zeta potenciál všetkého, čo sa ti v krvi plaví. Opakujem – platí to pre červené krvinky, ktoré prenášajú kyslík, biele krvinky, ktoré ti udržujú imunitu a tiež pre všetky patogény, vírusy, baktérie, aj krvné doštičky. Bez dostatku elektrónov v krvnej plazme a schopnosti dostať ich na povrchovú časť akejkoľvek krvinky v krvi, bude tvoj zeta potenciál vždy nižší a všetko v krvi sa bude horšie pohybovať a horšie pracovať. No a toto nechceme. Teraz sa zrejme pýtaš, ako sa tento zeta potenciál tvorí a ako si ho udržujeme a ako to využiť v praxi, však? Jednoducho. Súvisí totiž s  a konkrétne s tým o DHA, a síre a cystíne z Epigenetiky #5. Ako sa Zeta potenciál tvorí a udržiava\n\nTeraz si to poďme prepojiť. Teraz sa zároveň ukáže kto aký pozor dával. Toto sa týka aj členov, pretože od tohto bodu ďalej budem chcieť, aby ste Zeta potenciál poznali a všetky veci, ktoré ste sa dozvedeli o Ottovi Guerickem z Nemecka v úvodnom Intre v Januárovom QaA a jeho pokusoch, ktoré robil, Vám to teraz krásne prepoja. Takže…\n\nKrv je plná Vody, to už vieš. Voda obsahuje dostatok elektrónov. Obzvlášť ak je v blízkosti hydrofilného materiálu, akým je napr. kolagén, z ktorého sú naše cievy. Takto sa separuje na plus a mínus a uvoľní elektróny. Tiež voda nesmie obsahovať veľa halogénov, čo je dôvod, prečo by si nemal piť vodu s fluórom, ani pivo! Teraz si vezmime napr. červenú krvinku. Na to, aby získala na svojom povrchu elektróny a mohla tak vytvoriť zeta potenciál ich musí nejako získať. No a získa ich z vody, vďaka DHA a Síre. Nezabúdaj, že síra obsahuje veľa voľných elektrónov, vďaka čomu spraví všetko, s čím príde do kontaktu, hydrofilným a zvýši mu Redox. Aj preto všetko dôležité proteíny, ako napr. glutatión, obsahujú síru a tiež preto správne synchronizovaná Ketogénna strava s chladom, dostatok jódu a DHA zvýšia človeku endogénny glutatión. Keď totiž oxiduješ tuk, tvoríš kvantá vody, aj IČ svetla, pomocou čoho svoje proteíny udržuješ hydratované a zredukované. V lete zasa ketogénnu stravu nepotrebuješ a môžeš si dovoliť konzumáciu väčšieho množstva zeleniny, no iba za predpokladu, že si vonku, na slnku, s odhalenou kožou. Tvoje mikrobióm a pokožka ti totiž „suplementujú“ síru rozdielne v závislosti od sezóny a ty si to ani neuvedomuješ! Ja ti to však dnes prezradím a zároveň tým verím raz a navždy vyvrátim mnohé nezmyselné rady ohľadom výživy, ktoré sa internetom šíria. Pokožka verzus Mikrobióm ako tvorcovia zeta potenciálu\n\nNajskôr ti ukážem tento starý obrázok o vitamíne D. Pozri sa naň, pretože teraz by ti automaticky malo trknúť niečo, čo si vtedy nevidel. Síran alias síra. Cholesterol nie je zlý, ani nikdy nebol. Toto už verím nemusím s nikým rozoberať. Ani to, že tvoja zvýšená hladina cholesterolu v krvi nemusí byť nijako zlá. Ako však na obrázku vidíš, ten cholesterol sa musí v tele a hlavne v krvi nejako prepravovať, no a robí to práve pomocou síranu, ktorý obsahuje síru. Takto sa cholesterol stane hydrofilným, elektronegatívnym a môže sa plaviť voľne vo vode. O tomto sme si v Sobotu ukazovali aj slajdy na prednáške. Ak cholesterol síran nemá, musí byť v prepravnom obale s názvom LDL. Teraz sa však venujeme síre a zeta potenciálu. V poslednom článku o DHA som ti síru spomínal viackrát. Rozpamätaj sa. Tiež som ti ukázal, ako pracuje fotosyntéza, ako využíva dusík v pôde a tiež som ti prirovnal rizosféru (časť pôdy) s tvojím mikrobiómom. Dôvod prečo je zeta potenciál. Ak totiž nie je tvoja koža vystavená dostatočne slnku a UV svetlu, nedokáže uvoľňovať veľa síranu do krvného obehu. Toto je prirodzené v zime, kedy máme slnka málo. Preto predsa musela evolúcia vymyslieť nejaký záložný systém, však? Áno je to tak a tvojím záložným systémom je črevo a prokaryoty v ňom. Toto je tvoj „vnútorný oheň“, o ktorom hovoria aj starí jogíni, hoci to nevedeli vedecky vysvetliť. V tvojom čreve sú totiž síru produkujúce baktérie, ktoré tam tvoria aj síran, ktorý vypúšťajú formou sírovodíku do krvi, aby ti suplementovali síru v období, kedy má tvoja koža menej solárneho žiarenia. Presne preto som ti v poslednom článku hovoril o tom, že karnivory, ktorí sa boja vody a konzumujú viac živočíšnu ketogénnu stravu, ako napr. lev, majú vysoký obsah týchto baktérií v čreve. Naopak taká kravička, vegetarián, ktorá konzumuje veľa rastlín s obsahom dusíka aj síry, má v čreve viac metanogénnych baktérií, pretože nepotrebuje toľko síry z čreva. Má totiž nad hlavou silné slnko a zeleninu, ktoré jej pomôžu síru do krvi uvoľniť takto. Prečo naše srdce nie je Pumpa\n\nAž keď je síra v krvi, dokáže pomocou DHA generovať obrovský elektrostatický náboj na povrchu červených krviniek, ktoré tak reagujú s povrchom kapiláry a vodou, pričom vygenerujú vysoký zeta potenciál. To znamená, že okolo krvinky vznikne negatívny el. náboj, rovnaký aký má stena kapiláry, no kúsok od nej pozitívny. Takýmto spôsobom sa krvinka nikdy neupchá, pretože sa bude neustále odpudzovať od steny kapiláry (oba majú mínus) a zároveň bude indukovaný neustály pohyb protónov skrz hydroniové ióny (plus), vďaka čomu ostane krv v pohybe a srdce nebude nútené toľko pracovať. Úlohou srdca totiž nikdy nebolo byť Pumpa. Na pohyb našej krvi by to nikdy nestačilo. Každý kto má doma moju druhú knihu, tento fakt verím dávno vie a môžete si tam pozrieť aj ďalšie pekné obrázky, kde je to ukázané! Avšak kedykoľvek sa tieto elektro-hydrodynamické vlastnosti krvi zhoršia, napr. kvôli nedostatku síry, vody, či Redoxu, tvoje srdce musí udierať viac (pomysli na stúpajúci tlak), krv sa stáva viac pozitívnou a pomalšou (mysli na upchávanie ciev, kalcifikáciu, lieky na riedenie krvi,…) a tvoje tkanivá sa menej okysličujú (mysli na menšiu donášku kyslíka skrz červené krvinky). Vidíš ako to do seba zapadá? Už chápeš prečo má dnes viac ľudí takéto problémy? A prečo rady tipu „ak máš vysoký tlak – jedz jablko“ neplatia? A tiež prečo musí byť tvoja diéta synchronizovaná nie len so sezónou vonku, ale najmä s tvojím prostredím a prácou? Ak je aj vonku totiž leto, no ty pracuješ neustále v kancelárií, vyžaduješ viac DHA, viac síry v strave a viac ketogénnu živočíšnu stravu s chladom a nízkofrekvenčným jedením, ktoré ti pomôžu udržať mikrobióm diverzifikovaný tak, ako potrebuješ ty a tvoja krv. Tiež vtedy vyžaduješ veľa jódu, ktorý ti pomôže udržať vodu koherentnú a vynahradí ti vitamín C. V zime totiž živočíchy ako my vitamín C z ovocia nepotrebujú! Prečo mnohým ľuďom dnes nefunguje ani ketogénna strava? Dnešný článok má byť krátky a tak už iba toto. Nedá mi to nespomenúť, pretože sa na to veľa ľudí pýtalo v minulosti a zároveň to okolo seba vidím čoraz častejšie. Takže, prečo veľa ľudí, ktorí prejdu na low carb až ketogénnu stravu zlyhajú? Prečo im to nefunguje? A prečo sa dokonca mnohým ženám zhorší menštruácia či štítna žľaza? Odpoveď je v riadkoch vyššie. Všetky veci totiž musia byť synchrónne, no hlavne, tvoje mitochondrie musia byť schopné betaoxidovať! Toto si veľa ľudí neuvedomuje. Ak si totiž fungoval nejakým životným štýlom niekoľko rokov, pričom si zrazu zmenil smer, nemôžeš čakať, že sa veci zmenia zo dňa na deň. V normálnych podmienkach totiž máme práve obdobie Jari a leta to, kedy naše mitochondrie príliš na spaľovanie tuku nepoužívame, no zároveň sa ich veľa zbavujeme skrz autofágiu a apoptózu. V tomto období sú preto aj sacharidy vhodné, ak sme na slnku. (Autofágia a Apoptóza budú mimochodom rozobraté v samostatnom článku.)\n\nVoľné radikály, ktoré vyprodukujeme, nám totiž spolu s dopadajúcim slnkom na pokožku umožňujú tvoriť správne voľné radikály, ktoré mitochondriám signalizujú, aby sa zahubili (apoptóza – ak sú zlé) alebo opravili (autofágia – ak sú len poškodené). Následne, s príchodom Jesene, kedy sa ochladzuje, sú naše nové mitochondrie schopné plne betaoxidovať a ketogénna strava je pre nás prirodzená. Presne preto aj mnohým ľuďom, ktorí sú mladí a nemajú príliš zničené mitochondrie a zničený redox úplne postačuje, ak len prejdu na keto behom pár týždňov, pričom zaradia predtým dostatok horčíka a jódu, viac kvalitnej vody, a následne horčík vymenia za sodík a konzumáciu vody znížia. Vodu už potom tvoria v sebe, pretože vzrastie ich VO2 a magnetizmus. Naopak taká priemerná žena, ktorá trpí roky chronickou stratou elektrónov, ktorá prejde s disfunkčnými mitochondriami a dehydratáciou na ketogénnu stravu, nemôže očakávať, že jej to bude fungovať. Dokonca ani dobre nezvládne chlad, pretože nevie betaoxidovať. Ona potrebuje fixnúť v prvom rade svoje 2 programy na opravu mitochondrii pomocou slnka, konštantne dopĺňať do tela DHA, jód, a hromadu elektrónov a až neskôr môže čakať zlepšenie. Veď sa len opäť zamysli nad schopnosťou DHA. Ak máme v lete dostatok Slnka, DHA nám stačí menej. Preto ľudia žijúci v Afrike, pri rovníku, môžu fungovať ako vegetariáni. Naopak v zime, kedy máme slnka málo, potrebujeme v tkanivách DHA viac, aby sme aj menšieho množstvo svetla premenili na el. prúd. Ak však do toho zarátame umelé modré svetlo, ktoré Človeka o DHA oberá a umelé EMP, ktoré ho dehydratuje, on vyžaduje DHA ešte viac! Presne preto to väčšinou u žien býva spojené aj so štítnou žľazou. FT3 je totiž priamo závislá od slnka a predovšetkým modrého a červeného svetla, aké ráno svieti. FT3 tiež vyžaduje jód, pričom ženy majú druhú najvyššiu zásobu jódu v prsníkoch. Muži nie. O krabičkových, tekutých a rôznych „keto-šejk“ diétach ani nehovorím. Ak si sa dočítal až sem tak ti musí byť jasné, prečo keď je v nejakej diéte v názve slovo „keto“ a za tým“ rozmixované“ a „kalórie“, tak pre teba je to hneď znak – ruky preč. Tvoje črevo potrebuje celú stravu a je prirodzene ketogénne vtedy, kedy je na to uspôsobené – v spánku, v zime a počas dlhšieho času nejedenia. Nie po konzumácií niečoho takéhoto, čo ti akurát zhorší črevo, mikrobióm, FIAF a aj hormóny a neurotransmiterry. Čo majú spoločné priemerní ľudia a vrcholoví športovci? Zlé mitochondrie. Preto stúpa dnes u mnohých ľudí aj chuť na sacharidy, no to neznamená, že by sme ich mali jesť. Tvoja chuť na sacharidy tiež stúpa, kedykoľvek si okolo umelého svetla. Čo si však málo ľudí uvedomilo je, že ak majú ich mitochondrie reverznutý flow, čo môže byť krátkodobé v sezóne, alebo chronické, napr. vďaka umelému svetlu, každý sacharid im v podstate „skráti obvod“ a vybije mitochondriu. Je to rovnaké, ako keď strčíš skrutkovač medzi dva póly v autobatérií. Rovnako „vyskratuješ“ aj svoju mitochondriu, v takomto stave, ak do nej prinášaš vodík zo sacharidu bez dostatku UV svetla, svietiaceho do tvojho Oka a na kožu. Iba takto, vďaka UV svetlu, dokážeš zvýšiť kyslík vo svojich žilách a zvýšiť napätie kyslíka v mitochondrii, vďaka čomu vyprodukuješ adekvátny voľný radikál, ktorý pomôže mitochondrii zahubiť sa, alebo sa zrecyklovať. Aby som ti však aj dokázal, že sa v tomto (možno?) nemýlim, vygoogli si príčiny úmrtí, alebo srdcových zlyhaní u vrcholových športovcov počas zimy alebo počas triatlonov. Takto sa dozvieš že mnoho dobre trénovaných športovcov, ktorí fungujú na základe verejných dogiem – dopĺňanie glykogénu iba sacharidmi, trénujú priveľa, zrýchľujú svoj rast, trénujú iba vo fitku, nemajú dobrý Redox, cirkadiánny rytmus a mitochondrie, majú často problém so srdcom a akútnym chladom. Napríklad tak, že po dobehnutí maratónu, kedy majú ísť do vody, im zlyhá srdce, alebo sa niečo stane. V takomto prípade totiž dochádza k obrovskému tlaku na mitochondrie, ktoré sú nútené behom sekundy sa scvrknúť a prejsť na betaoxidáciu. Ak sú však v kostrovom svalstve zvyknuté iba na sacharidy, ktoré ich mitochondrie udržiavajú síce s vyšším Redoxom, no s viac roztiahnutou membránou, nezvládnu to. Podobne zlyhá ich kolagén, ktorý nie je schopný generovať tok hydroniových iónov v kapilárach a krv sa nárazovo spomalí. Dôvod, pre ktorý ti to píšem nie je strašiť ťa. Je ním to, aby si si uvedomil, že mnoho žien aj mužov, ktorí zažívajú takéto sezónne „úpadky“ zdravia, nálady a výkonnosti, nezvládajú ani pár mesačnú ketogénnu stravu, netolerujú chlad a slnko sú v podstate rovnakí ako športovci, akurát v menšom a chronickom meradle. Oba prípady však spája kolónia disfunkčných mitochondrií, s dlhodobo prepnutým tokom elektrónov a neschopnosťou kvalitne betaoxidovať! Ak neveríš, U mladých ľudí už vo veku 25 rokov stúpajú prípady infarktov! Nezabúdaj, že vo vode už nie je čas na Riskovanie. Vtedy mitochondrie vyžadujú vysokú donášku O2, aby tvorili Vodu a Teplo a tiež dostatok DHA vo vonkajšej membráne, aj v krvi. Ak niečo z toho zlyhá, tunelovanie elektrónov aj protónov nemôže prebiehať. A ak by som mal byť úprimný, podľa mňa je práve dehydratácia dnes najväčší problém ľudí. Alebo je to kombinácia viacerých, no dehydratácia tam hrá úlohu. Bez vody totiž nedokáže polovodič pracovať a človek začne hromadiť protóny, aj deutérium tam, kde by nemal! Svoju dehydratáciu si vieš dokonca aj zistiť pomocou merania kreatinínu a močoviny a jednoduchého výpočtu. Ak ti víde číslo vysoké hneď vieš, že nemáš dostatok vody a tvoj Zeta potenciál aj redox sú znížené. Podobne si vieš merať vitamín D, HsCRP a sDHEA. Práve toto sme si ukazovali v Sobotu na workshope a budeme sa tomu určite venovať aj na nadchádzajúcich workshopoch, kde budú aj ďalšie testy, ktoré ti poukážu, na ktorej strane rovnice si potrebuješ dávať záležať viac! Na nadchádzajúcom workshope chcem tiež predstaviť niečo z môjho nedávneho experimentu, kde som iba pomocou manipulácie vody a jej viskozity zlepšil nie len svoju výkonnosť, ale aj VO2, krvné parametre a dokonca aj niektoré hormóny. Na spiroergometrii som bol následne z výsledkov príjemné prekvapený! Záver a Zhrnutie\n\nVerím, že sa ti dnešný článok páčil, bolo v ňom naozaj veľa a určite odporúčam prečítať/vypočuť viackrát. Prípadne využi možnosť pýtať sa, čo konkrétne ty potrebuješ k svojmu kontextu objasniť. Máš možnosť využiť napr. pravidelné 02. S niektorými z Vás sa teda vidíme o 16:30 vo Februárovom QaA! Tiež ti dávam do pozornosti aj takto na záver článku ďalší nadchádzajúci Workshop, tentokrát o Vode, ktorý bude už 18.03. opäť v centre MyCoach v Bratislave. Všetky ďalšie info aj možnosť objednávky/registrácie Vstupenky v predpredaji nájdeš na tomto odkaze alebo priamo na tel. č. u Mariána z MyCoach: +421915057640\n\nViac o Workshope nájdeš TU >>\n\nTiež ti dávam do pozornosti moje 2 tlačené Knihy, ktoré môžeš zakúpiť aj v Akciovom balíčku, a to najdôležitejšie – možnosť pridať sa medzi  \n\nAk ťa články/podcasty zaujímajú a chceš byť informovaný medzi prvými vždy, keď zverejním nový, môžeš mi nižšie zanechať email a dostaneš ako prvý upozornenie! Čítame sa nabudúce, takže zostaň naladený 🙂\n\nREFERENCIE, ODKAZY, LINKY a CITÁCIE: {6}",
  "date": "2023-02-22T00:00:00+01:00",
  "excerpt": "",
  "scraped_at": "2025-07-03T18:49:01+02:00",
  "word_count": 2852,
  "source_file": "VOZ_6_o_je_Zeta_potencil_apreo_niekomu_nefunguje_Ke.json",
  "cleaned_word_count": 3145,
  "cleaning_metadata": {
    "cleaned_at": "2025-07-17T10:06:54.086859",
    "original_word_count": 2852,
    "cleaned_word_count": 3145,
    "reduction_percentage": 7.77
  }
}