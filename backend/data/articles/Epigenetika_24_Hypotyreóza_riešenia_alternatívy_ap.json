{
  "url": "https://jaroslavlachky.sk/epigenetika-24-hypotyreoza-riesenia-alternativy-a-prakticky-protokol/",
  "title": "Epigenetika #24 Hypotyreóza – riešenia, alternatívy a praktický protokol",
  "content": "Dnes ťa čaká pokračovanie Epigenetiky #23 a dozvieš sa praktický protokol + praktické tipy ako zlepšiť hypotyreózu. Čakajú ťa všeobecné rady, tipy a postupy podľa kvantovej biológie. P.S. Ak chceš preskočiť úvodné info, hoci to neodporúčam, a prejsť rovno na praktické TIPY, nájdeš ich tu >> \nTiež si môžeš celý protokol stiahnuť ako praktické PDF-ko. Pdf protokol stiahneš úplne  \n\nTiež sa hodí na úvod disclaimer, aby si tento článok ani rady v ňom nebral ako lekárske odporúčanie. Zodpovednosť máme vo svojich rukách predsa všetci sami! Stručný sumár článku: Zopakovanie toho, čo je to hypotyreóza – v reči bežného lekára, ale aj kvantového biológa.\nAko vzniká hypotyreóza.\nAké základné hormóny, vitamíny, či markéry sa oplatí sledovať/riešiť pri hypotyreóze?\nPraktické tipy a rady ak sa ťa hypotyreóza týka. P.S. Článok si môžeš vypočuť aj ako nahovorený Audio podcast. Nájdeš ho tu alebo na SPOTIFY.\nV podcaste (v popise) pridávame aj celý popis v minútach, kedy som o čom rozprával (pre tých, ktorí nechcú počúvať celé). P.S. Ak chceš byť informovaný vždy medzi prvými o zverejnení nového článku/podcastu, prihlás sa na.a  Dnes sa pokúsim byť stručný, na konci budú praktické tipy, no základ zopakujem aj tu. Každému však odporúčam opätovne pozrieť aj predošlý článok, ktorý bol síce dlhší, viac odborný, no sú v ňom všetky vysvetlenia, ktoré pre uchopenie skutočnej príčiny tohto „ochorenia“ potrebuješ vedieť. Čo je to hypotyreóza – bežné vysvetlenie lekára verzus pohľad kvantového biológa\nHypotyreóza je znížená tvorba hormónov štítnej žľazy = hypofunkcia (podobne ako „hypo-glykémia“). Môže byť primárna (= zlyhanie štítnej žľazy, napríklad vplyvom autoimunitného zápalu), sekundárna (= porucha tvorby TSH v hypotalame) alebo terciárna (= porucha je na úrovni hypofýzy, zriedkavá). [8, 9, 10]\n\nSymptómy zníženej činnosti štítnej žľazy zahŕňajú: Únavu, svalovú slabosť/stuhnutosť/bolesti, citlivosť na chlad, suchú kožu, ľahké priberanie na váhe, ale aj veci ako: zhoršená schopnosť myslieť, nízke VO2 a vyššie RER, časté mentálne hmly a zabúdanie, či zlá pamäť. [5, 11, 12]\n\nAk by som mal hypotyreózu popísať rečou kvantovej biológie tak ide o toto:\nHypotyreóza = nízky kvantový výťažok, čo znamená, že naše bunky v takomto prostredí nemajú dostatočnú svetelnú energiu, v dôsledku čoho strácajú svetlo. Nezabúdaj, že svetlo (fotón) nemá hmotnosť, no nesie veľa energie. Kvantový výťažok je laicky ako výplata. Ak je výplata malá, príliš si vyskakovať nemôžeš. No a ak majú tvoje bunky príliš málo svetla na úrovni hypotalamu, tiež si nebudú vyskakovať. Nebudú teda svoj „plynový pedál“ (metabolizmus = štítna žľaza) príliš zvyšovať! (Ak chceš viac o tom, čo je kvantový výťažok, prejdi na slovník pojmov, a vyhľadaj si ho!)\n\nZopakovanie #2 – ako funguje štítna žľaza v skratke\nŠtítna žľaza je priamo prepojená s našim hypotalamom, ktorý je priamo prepojený s „optickým káblom“, ktorý smeruje z časti mozgu s názvom oko. Ide teda o to, že svetlo aké naše oko zachytí (oko je v podstate časť mozgu, ktorá sa evolučne vzdialila), je ďalej presunuté do suprachiasmatického jadra (CR) a do hypotalamu, odkiaľ dostáva stimul hypofýza pod ním, ktorá kontroluje na základe daného typu svetla vylučovanie TRH (hormón uvoľňujúci štítnu žľazu), ale aj CRH (kortizol uvoľňujúci hormón).\nPodobne dostáva stimul aj habenulové jadierko pri epyfýze, ktoré zasa kontroluje skrz dopamín našu náladu/depresiu a aj motiváciu. Toto je dôvod prečo je zvyčajne depresia a zhoršená činnosť štítnej žľazy prepojená! Tu by som spol jeden zaujímavý paradox. Ľudia si často neuvedomujú akú obrovskú „moc“ má svetlo. Keď im napríklad poviem, že potrebujú slnko, že terapia červeným svetlom má veľký zmysel, hoci ju nepocítia hneď ako napr. kávu, alebo to, že svetlo aké ich krk a oči vidia je dôležité,… zvyčajne sa človek iba pousmeje a povie – „to určite „.\nPopri tom si však neuvedomujú, že svojmu oku aj krku „terapiu“ svetlom zabezpečujú každý deň. Avšak iba modrým svetlom. Len si pozri tieto 3 obrázky a zamysli sa…\n\nTakto vyzerá neuvedomelá každodenná „terapia“ mnohých ľudí\n\nTakto vyzerá bežné spektrum svetla z obrazovky (veľa modrej). Takto môže vyzerať uvedomelé, občasné vystavovanie sa bezpečnému červenému a NIR svetlu v čase, keď nemôžeme byť vonku. Neustále vystavovanie sa umelému modrému svetlu je totiž veľmi rýchli spôsob ako svoj optický kábel (oko) degradovať. Proces sa však neudeje za noc, ako si to niektorí myslia. Rovnako nedostaneme cukrovku, ak zjeme jeden zákusok. Deje sa to roky a človek si potom všimne už až symptómy a neuvedomí si, že skutočná príčina sa prehlbovala roky a je v niečom inom – v disfunkcii endogénneho cirkadiánneho rytmu.\nRovnako ako keď doma za skriňou otváraním dvierok krčíš ethernetový kábel, mesiac za mesiacom, pretože sa ti nechce posunúť skriňu, až zrazu kábel jedného dňa prelomíš a internet nepôjde. Tvoj hypotalamus a hypofýza sú rovnaké – káblom je optický nerv! Základ teda máš – pri hypotyreóze sa jedná o disfunkciu predovšetkým toho, čo sa deje medzi okom, hypotalamom a hypofýzou až krkom (štítnou žľazou) a následne (rokmi) toho, čo sa deje v zvyšku tela. Poďme teda ďalej. Základné hormóny, vitamíny, či markéry, ktoré sú dôležité pri hypotyreóze a odporúčam zmerať\n\nTrijódtyronín (T3): je aktívny hormón štítnej žľazy s najväčším vplyvom na metabolizmus. Zaujíma ťa vždy prioritne jeho voľná forma – tzv. Optimálna hodnota je v hornej štvrtine z ref. rozsahu. Tyroxín (T4): je primárny hormón štítnej žľazy produkovaný štítnou žľazou a je prekurzorom T3. T4 sa po vstupe do krvného obehu premení na T3 a T3 následne reguluje metabolizmus. Má tiež aj aktívnu formu – FT4. Optimálna hodnota je nad polovicu z ref. rozsahu. TSH: Hormón stimulujúci štítnu žľazu je často všeobecnými lekármi prehliadaný, a pokým nie je hodnota nad 4 IU, tak sa to nerieši. Nemal by byť však vyšší ako 1 (v zime možno do 1,5 až max. 2). Závisí samozrejme aj od problému a kontextu. Už len zima sama o sebe, aj u zdravého neadaptovaného človeka, ľahko zvýši TSH. anti-TG a anti-TPO: Protilátky by si mal mať nulové, respektíve blízo nule (v závislosti od problému a závažnosti problému). Reverzný trijódtyronín (RT3): reguluje rovnováhu T3. Štítna žľaza tiež produkuje malé množstvá RT3, no nemala by ho produkovať priveľa. Parathormón (PTH): pomáha udržiavať správnu koncentráciu vápnika v krvi a tkanivách. Vápnik je dôležitý minerál, ktorý je nevyhnutný pre správne fungovanie nervov, svalov a kardiovaskulárneho systému. Kalcitonín: je hormón, ktorý znižuje hladinu vápnika v krvi. Funguje v tandeme s parathormónom na reguláciu hladín vápnika v krvi. Vápnik – ako vidíš vyššie, príliš vysoká hladina v krvi, alebo naopak nízka môže tiež vplývať na riziká. Vitamín A – treba mať v norme (nie zvýšený alebo naopak nízky)\nŽelezo a meď – tiež by nemali byť vysoké ani znížené (ideálne zmerať aj prepravné obaly ako ferritín, transferín, saturácia, ceruloplazmín)\nB12 – Tiež treba mať v norme\nHsCRP – vždy meraj vysokosenzitívny (Hs). Je to zápalový markér a mal by byť pod 0,5. Vitamín D (25 OH aj 1,25 OH) – vrámci sezóny, no dlhodobo nízky je problém. V lete by si ho nemal problém mať na úrovni aspoň 40 až 50 ug/l. Všetky tieto vitamíny sú samozrejme fotoreceptory, čo je aj dôvod, prečo ich treba skontrolovať, pretože ti môžu naznačiť kde konkrétne a v akom svetle máš nadbytok/deficit. Kortizol – tento samozrejme nesmie chýbať a ideálne mať zmeraný nie len v krvi, ale aj v slinách diurnálne (aspoň 4 odbery za deň s odstupom 3 až 5 hodín, pričom prvý po zobudení a posledný už tesne pred alebo chvíľu po zaspatí!)\n\nPríliš znížený kortizol (vyčerpané nadobličky) zvyčajne koreluje aj vyčerpanému TSH, no a vysoký kortizol (prvé štádia stresovej reakcie a vyčerpania nadobličiek) zasa stimuluje konverziu reverzného T3. Kortizol zvyšuje produkciu reverzného T3 (rT3), ktorý blokuje funkciu štítnej žľazy.\nKortizol tiež znižuje TSH, ktorý je potrebný na stimuláciu produkcie hormónov štítnej žľazy.\nKortizol môže tiež nepriamo viesť k vyšším hladinám tyreoglobulínu (TG), čo znižuje množstvo voľného hormónu štítnej žľazy dostupného pre bunky. Pri dlhotrvajúcich problémoch a/alebo pre zodpovedných odporúčam zaradiť aj protokol pre zlepšenie čreva. Sú v ňom tiež nejaké markéry na meranie. Praktické Tipy a triky pre hypotyreózu:\nAko sa hovorí – to najdôležitejšie ako prvé a preto začnem opäť obrázkom z minulého článku. Teraz je na to ideálne obdobie, pretože máme leto, a teploty pretrvajú predpokladám minimálne do októbra. Protokol v pdf stiahneš TU >>\n\nTiež si uvedom to, že tvoje telo nie je od prírody stavané na lieky a dodávanie akýchkoľvek látok zvonku, ktoré si máš tvoriť dnu. Ak ich už telo netvorí, má to svoj dôvod a ich dopĺňanie je vždy iba „barlička“ a nie riešenie. Najčastejšie sa u hypotyreózy využíva Levotyroxin, čo je syntetický T4 hormón, a žiaľ, problémy vyriešiť vôbec nemusí. Aj podľa tejto štúdie z roku 2018 s viac ako 12 000 pacientov so štítnou žľazou užívajúcich lieky na štítnu žľazu bola priemerná spokojnosť pacientov so štítnou žľazou 5 z 10. To znamená, že ak by sa použilo hodnotenie ako v škole, úspešnosť lieku je známka „5“!. 1. Ak máš dlhodobo vysoký HsCRP, nad 0,5, a/alebo dlhodobo zvýšené protilátky (anti-TG a anti-TPO), prípadne máš už Hashimoto – odporúčam dlhodobo protizápalovú stravu. Všetko nájdeš predovšetkým v protokole pre zlepšenie čreva, vyčerpané nadobličky a tiež môžeš pozrieť RCP protokol v členstve. Tiež bude prospešnejšie viac low carb až ketogénna strava. Ak máš totiž zlé črevo a črevnú bariéru (výsteľku), zníži sa ti diferenciácia T buniek, čím sa zhoršia B bunky, ktoré tvoria protilátky, ktoré sa vyžadujú pri autoimunitných ochoreniach a problémoch s precitlivenosťou/alergiou. To znamená, že aj malé množstvo alergénov v jedle ti bude robiť problém. Tiež si zapamätaj, že ak máš problémy so štítnou žľazou, prípadne už diagnostikovaný Hashimoto- nestačí ti protilátky znížiť. Musíš byť striktný dlhodobo vo všetkom, aby si ich dostal na nulu! 2.Využívaj chlad a svetlo. Ochladzuj si však časti tela strategicky. Využi napr. bazén, jazero, potok, studený vankúš/obklad,… na časti tela, kde máš viacej tuku. Práve tieto mitochondrie chceš stimulovať, aby začali využívať FT3 a tvoj krk s okom, ktorý je osvecovaný vhodným svetlom, to bude lepšie kontrolovať. Ideálny spôsob pre pokročilých je napr. plávanie v ranných hodinách, kedy je teplota vody nižšia. Tiež to môžeš spojiť aj s niektorými rannými dýchacími cvičeniami na zmiernenie stresu a stimuláciu blúdivého nervu. Napríklad ako to vidíš v tomto videu. Zobraziť tento príspevok na Ins  Príspevok, ktorý zdieľa SLOVAK MITOCHONDRIAK CIRKADIAN (@jaroslavlachky) \n\n3. Ak nemáš, zmeraj si parametre vypísané vyššie a snaž sa ich napraviť. Ku každému jednému nájdeš na blogu množstvo informácií. Najpraktickejší je MasterClass krvné testy, kde boli jednotlivé parametre rozobraté, alebo sa pridaj medzi  V mesačných QaA sa môžeš prípadne pýtať na ktorúkoľvek problematiku chceš! Jedným z najčastejších problémov môže byť práve nezistený nedostatok/nadbytok kortizolu. A ak si ho nezmeriaš v slinách počas dňa, nemusíš o tom ani vedieť. Viď riadky vyššie – príliš znížený kortizol (vyčerpané nadobličky) zvyčajne koreluje aj vyčerpanému TSH. V tomto prípade bude zrejme nutné užívať lieky, prípadne minerály (napr. adrenálny koktejl) a popri tom sa dať na celoživotnú dráhu vyšovania citlivosti receptorov a znižovania hladiny deutéria. Naopak vysoký kortizol (prvé štádia stresovej reakcie a vyčerpania nadobličiek), ten zasa stimuluje konverziu reverzného T3, ktorý môžeš mať potom vysoký (treba ho v zahraničí zmerať) a tvoje telo nebude FT3 využívať. 4. V ranných hodinách potrebuješ zachytiť všetky farby dúhy (modrú, červenú aj IČ) a tiež neskôr UVA. Ak potrebuješ a/alebo nevieš kedy prichádza UVA svetlo, stiahni si opaľovací protokol a uspôsob si podľa týchto časov svoje pracovné dni. Snaž sa byť na slnku práve vtedy. Ideálne tam byť aspoň pol hodinu a viac a vychytať súčasne prechod, kedy prichádza UV. 5. V interiéri a hlavne večer si zahaľuj svoje oči, ale aj krk a chráň sa pred umelým svetlom (aj EMP). „Povinná“ výbava mitochondriaka na cesty\n\n6. Prijímaj v strave jód (morské riasy a morské plody).\nVerím, že nemusím opakovať, že jód sa v suchozemskej potrave nenachádza. Je to minerál z mora/oceánu! 7. Prijímaj v strave dostatok selénu a DHA.\nZabezpečíš taktiež konzumáciou predovšetkým rýb a morských plodov a na selén môžeš využiť aj para oriešky. 8. Využívaj aj ako doplnok terapiu vhodným červeným a IČ svetlom. V tomto prípade však nemusí ísť o to, dostať vysokú dávku, ale skôr o pravidelný (konzistentný) stimul v špecifických vlnových dĺžkach. Existuje totiž niečo, o čom predajcovia niekedy ani len nevedia a volá sa to Arndt-Schulzovo pravidlo. Ide o to, že pri špecifických problémoch sa pri veľmi vysokej dávke efekt nemusí dostaviť. No a práve na niečo takéto sme v EasyLight pripravili nový Mitochondriak®3.0 mini alebo Náš prototyp UV portable (ktorý bude čoskoro vyrobený, no ten je len pre pokročilých!).\nMitochondriak® mini je na baterky, neobsahuje teda Flicker ani EMP, má 20 minútový časovač, až 12 duálnych LED so 6 vlnovými dĺžkami a má slabšiu intenzitu. Na takýto problém je teda ako stvorený, prípadne v kombinácií so silnejšími zariadeniami, s vyššou intenzitou, ako napr. žiarovka 3.0, kde stačí 5 až 15 minút zo vzdialenosti aspoň 30 cm. 9. Začni chodiť viac bosý alebo využívaj barefoot a uzemnenú obuv. Dnes už je možností viac a ak sleduješ tento web/fórum tak vieš, že už aj v našej komunite ďalší z členov prišiel s takýmito topánkami. Info sú na fóre a kľudne sa pridaj do predpredaja a ozvi sa Erikovi! 10. V niektorých prípadoch môže stáť za pozornosť aj prípadná kontrola infekcií, či vírusov (kvasinky, borelióza, plesne,…). Ak totiž sleduješ svoje parametre, reguluješ svoj stres, spánok aj svetlo a stále máš veľké problémy, môže sa jednať aj o skryté ťažkosti ako napr. borelióza. 11. Samozrejme sa zameraj na kvalitu spánku a elimináciu stresu (aj umelého EMP). Odporúčam  Použi vyhľadávač. 12. Môžeš vyskúšať aj niektoré prírodné adaptogény a odporúčam sa tiež vyhýbať kofeínu.\nO adaptogénoch nájdeš informácií na internete veľa, no za zváženie podľa mňa stoja napr.: Bazalka svätá, Maca, Rhodiola, koreň čiernej rasce, ženšen, či sladké drievko. Ak chceš niečo doplniť, využi priestor dole v! 🙂\n\nZáver a sprístupnenie pdf sprievodcu o deutériu\nAk sa ti tento článok/podcast páčil a chceš ma podporiť v práci, alebo si myslíš, že môže protokol pomôcť niekomu z tvojich známych, Je to aj podpora pre mňa a moju prácu (vidím, že to má zmysel aj naďalej). Balíček tlačených kníh Spoznaj Svoju Biológiu\n\nAk chceš byť informovaný vždy medzi prvými o zverejnení nového článku/podcastu, prihlás sa na \n\nPre tých, koho zaujíma Pohyb a všetko okolo toho, môže byť aj nadchádzajúci workshop, ktorý bude už čoskoro v Púchove. Posledné miesta sú ešte voľné a vidíme sa tam! Tiež ti dávam do povedomia zariadenia Easy Light – Mitochondriak®, ktorých úlohou je zlepšiť tvoju svetelnú „výživu“! Nájdeš ich tu: a registrovať sa do newsletteru EasyLight môžeš TU. Momentálne sú plne naskladnené už aj produkty Mitochondriak®3.0, ktoré obsahujú ako jediné aj pridanú vlnovú dĺžku 760 nm. Informácie nájdeš tu. Pamätaj, že projekt Easy Light – Mitochondriak® nie je len o predaji zariadení, ale hlavne o myšlienke svetelnej hygieny a spoznávaní svojich Mitochondrií a ich potrieb. „Nesnažíme sa „hacknúť“ prírodu ani napodobniť slnečné svetlo. Snažíme sa im len čo najviac priblížiť a využiť ich prírodnú liečivú silu!„\n\nOkuliare + večerné červené svetlo pre lepší spánok od EasyLight\n\nPřehráním videa souhlasíte se zásadami ochrany osobních údajů YouTube.Zjistit vícePovolit videoVždy povolit Youtube videa\n\nČítame sa nabudúce, takže zostaň naladený! Zdroje, štúdie a citovaná literatúra: Roeland Van Wijk – Light in Shaping Life\n\nBianco AC, Salvatore D, Gereben B, Berry MJ, Larsen PR. Biochemistry, cellular and molecular biology, and physiological roles of the iodothyronine selenodeiodinases. Endocr Rev. 2002 Feb;23(1):38-89.\nLarsen PR, Zavacki AM. Role of the Iodothyronine Deiodinases in the Physiology and Pathophysiology of Thyroid Hormone Action. Eur Thyroid J. 2012. Hofling, D. (2013). Low-level laser in the treatment of patients with hypothyroidism induced by chronic autoimmune thyroiditis: a randomized, placebo-controlled clinical trial. Lasers in Medicine and Science, 28(3): 743-53. Lazúrová I, Payer J a kol., Štandardné diagnostické a terapeutické postupy v endokrinológii, Vienala 2014, 2. vydanie.\nPodoba J, Tyreopatie v ambulancii praktického lekára, alebo ako zvládnuť ich súčasnú „epidémiu“?, Via pract., 2005, roč. 2 (5): 230–235.\nKreze A, Langer P, Klimeš I, Stárka L, Juraj Payer, Michálek J, Všeobecná a klinická endokrinológia Academic Electronic Press, Bratislava, 2004.\nPodoba J, Tyreopatie v ambulancii praktického lekára, alebo ako zvládnuť ich súčasnú „epidémiu“?, Via pract., 2009, 6(4): 142–146.\nBorovský M, Payer J a kol., Gynekologická Endokrinológia, Herba Bratislava, 2016.\nPomahačová R, Kalvachová B, Dětská endokrinologie, Mladá fronta, 2013.\nJaroslav Lachký – kniha Kvantová biológia\nJaroslav Lachký – kniha Základy cirkadiálnej biológie",
  "date": null,
  "excerpt": "",
  "scraped_at": "2025-07-16T08:26:37.429395",
  "word_count": 2775,
  "source_file": "Epigenetika_24_Hypotyreóza_riešenia_alternatívy_ap.json",
  "cleaned_word_count": 2677,
  "cleaning_metadata": {
    "cleaned_at": "2025-07-17T10:06:53.978033",
    "original_word_count": 2775,
    "cleaned_word_count": 2677,
    "reduction_percentage": 7.49
  }
}