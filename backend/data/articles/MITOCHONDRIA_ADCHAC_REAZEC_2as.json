{
  "url": "https://jaroslavlachky.sk/blog-o-mne-mitochondria-a-dychaci-retazec/",
  "title": "MITOCHONDRIA A DÝCHACÍ REŤAZEC – 2.časť",
  "content": "MITOCHONDRIE sú zodpovedné za naše ZDRAVIE aj VÝKON. V nich prebieha dýchací reťazec a tvorí sa energia. Prečo NIKDE, pri dýchacom reťazci, nie je zmienka o JEDLE? Prečo teda takmer každý, v súvislosti so ZDRAVÍM, rieši najprv STRAVU? (Článok si môžeš vypočuť už aj ako PODCAST. Viac o podcastoch TU.), AKO SOM SA DOSTAL K TOMU, ČO ROBÍM\n\nUž po prvých dňoch brázdenia internetom, prišli mnohé zádrhele a sklamania. Pri čítaní informácií na webe, Wikipédii, v stiahnutej učebnici z biochémie a inde, sa písalo o vodíku, elektrónoch, protónoch, tvorbe tepla a nikde nebolo ani slovo o jedle. Čo to má znamenať?🤔\n\nAž budeš nabudúce odo mňa čítať o STRAVE (aj o „ZDRAVEJ“ STRAVE), nebuď prekvapený, že píšem v kontextoch, ako nie si bežne zvyknutý. MOJA MINULOSŤ\n\nOd puberty som sa venoval, okrem iného, aj posilňovaniu, bavili ma činky, moderný akože „ZDRAVÝ“ FITNESS trend, snažil som sa vyformovať postavu, svaly, riešil som stravu, doplnky výživy, koľko bielkovín, tukov aj sacharidov jesť a celkom mi to šlo. Bolo v tom trochu matematiky, čiže nie je o čom. 😁\n\nMusím sa však priznať, že hlavný dôvod, pre ktorý som sa tomu venoval bolo, že som nebol so sebou spokojný. Od malička som mal rôzne zdravotné problémy, vysokú chorobnosť, časté prechladnutia, mám aj niektoré genetické „vady“, ktoré už nezmením (o tom možno inokedy), no posilňovanie ma naozaj začalo baviť, stalo sa to mojím koníčkom, záľubou a videl som v ňom svojím spôsobom aj možnosť, rozvinúť fyzickú zdatnosť, ktorá ma od mala fascinovala. Niečo sa však zmenilo. Dlhé roky som býval pravidelne chorý, aspoň 4-krát do roka prechladnutie, vždy mi odišiel hlas (čo má dosť štvalo), no a samozrejme mi to všetko vadilo. Keďže som už bol zamestnaný, nebolo to ako v minulosti, že si len vypíšem ospravedlnenku, dám si od školy pár dní pauzu a všetko je OK. Tiež som vnímal, že sa vo fitku vždy chvíľu zlepšujem, no  zvyčajne nasledoval zvrat, choroba, odrazilo sa to aj na psychike a zas dokola. Na obrázku vidíš vnútro mitochondrie, o ktorom som písal v minulom článku. Toto je ten obrázok, ktorým to začalo. ZLOM A OBJAVENIE DÝCHACIEHO REŤAZCA V MITOCHONDRIÍ\n\nPreto bol rok 2015 a 2016, spolu s rozsiahlym obrázkom DÝCHACIEHO REŤAZCA, pre mňa kľúčový. Hoci som obrázku MITOCHONDRIE zatiaľ nerozumel, vedel som jedno: že chcem vedieť viac. Prečo nie je v dýchacom reťazci zmienka o jedle?🤔  Prečo takmer všetci riešia iba koľko bielkovín, proteínov a kalórií treba zjesť, ak chceš byť zdravý a silný? Prečo naši starí rodičia jedli hocičo, boli výkonnejší aj zdravší a dnes ma každí piaty celiakiu? Aj tieto OTÁZKY a mnohé iné, mi chodili po rozume. Prečo sa tak „nárazovo“, pred viac ako 130 rokmi, začali objavovať choroby, ktoré boli pred tým raritou? Prečo dnes majú malé deti choroby, ktoré mali naši starí rodičia v starobe? Je zvláštne, že hoci naši starí rodiča, jedli REZEŇ s CHLEBOM a zapili to PÁLENÝM, boli zdravší ako my. Hoci podľa štatistiky, konzumácia cukru paradoxne klesla a ľudia sa stravujú viac vo FITNESS „ZDRAVOM“ životnom štýle. Dokonca aj viac cvičia. [2, 3]\n\nDýchací reťazec je kľúčový. Prečo doň teda vstupuje VODÍK (prvý chemický prvok v periodickej tabuľke) a výsledný produkt je TEPLO, VODA a ATP (ktoré je dodnes považované za zdroj ENERGIE)? Aj vo fitku musíš predsa vynaložiť energiu, aby si zdvihol činku. Ako teda nájsť ďalšie vodítko? S priateľkou sme vtedy občas chodili do knižnice a tam som si požičal učebnicu elektrotechniky, kvantovej mechaniky, niečo z fyziky a o ELEKTROMAGNETIZME. Kde inde sa dozviem o elektrónoch a protónoch ak nie tam? Na strednej škole som sa učil základy elektrotechniky a elektroniky, programovať elektrické obvody, takže som si niečo o nich pamätal a hneď mi došlo, že niečo z toho možno využijem a vedel som, ktorým smerom ísť. CESTA SAMOŠTÚDIA\n\nTu sa začala moja cesta za samoštúdiom, pretože ver či never, na internete sa toho moc nedozvieš, keď hľadáš takéto „čudné“ slovné spojenia, ako tréning, elektrický prúd, dýchací reťazec a podobne. Kľudne si to vyskúšaj. „Odvtedy prešla relatívne dlhá doba a chcem postupne, krôčik po krôčiku, odhaľovať veci, ktoré som zistil a ktoré by mohli, podobne zmýšľajúcich ľudí, zaujímať.“ \n\nSpomínam si, ako som listoval na zahraničných stránkach a blogoch, kde som sa dostal ku rôznym článkom. Venovali sa kvantovej fyzike, astronómií, duálnej schopnosti častíc, všeobecnej aj špeciálnej teórii relativity,… proste veci, ktoré nedávajú zmysel, no sú zaujímavé. Dostal som sa aj k videu, kde bol slávny fyzik Richard Feynman. RASTLINKA BERIE ŽIVINY ZO VZDUCHU? Feynman vo videu prednášal študentom a hovoril o tom, ako celá rastlinka pochádza z „OBYČAJNÉHO VZDUCHU“. Dovtedy som si myslel, že rastlinka berie živiny z pôdy, hnojivo a tak, no on mi dal chrobáka do hlavy. Rozprával aj o tom, že kvantová fyzika sa slovami jednoducho opísať nedá, a hoci sa nájdu jedinci (ako bol podľa mňa on sám), ktorí našli spôsob ako to predať pomocou slov verejnosti, vždy je to možné tak na 10%. Aj to už musí byť fakt že BOREC. Zvyšok sa jednoducho nedá slovami vyjadriť, pretože to, čo sa deje na „mikro“ úrovni, je doslova NEREÁLNE. Dá sa to však vyjadriť formou vzorcov, čísiel, abstrakcie a prirovnaní. Tiež hovoril o tom, že SVETLO a HMOTA, sú jedno a to isté. Ako môže byť stolička a svetlo rovnaké?? Hmmm, ďalší chrobák v hlave.🤔\n\nVeľa vecí mi v tej dobe nedávalo zmysel, no z nejakého dôvodu som ich rád čítal. Časom som zistil, že som robil dobre, pretože mi postupne dochádzali súvislosti a vedel som sa k tomu spätne vrátiť. Jednou z vecí, ktoré mi čoskoro došli, bolo toto. „V našom tele sa každá potravina rozloží na jedno a to isté. ELEKTRÓNY, PROTÓNY a SVETLO. Mal by si však vedieť, že všetky elektróny v celom vesmíre, sú v podstate úplne rovnaké. Odlišuje ich len jedna vec. Chceš vedieť aká? SVETLO, ktoré si nesú na svojom chrbte.“\n\nV tretej časti, ti ukážem, čo je to KVANTOVÁ BIOLÓGIA aj ako som sa ku nej, chtiac nechtiac, dostal. Dozvieš viac o mojej minulosti, aj ako sa zmenilo moje POHYBOVÉ zameranie. Poviem ti, ktorým POHYBOM sa dnes venujem, aj koľko a ako často. Slovo tréning už dávnejšie totižto nemám rád. Tiež sa dozvieš, ako VTÁCI ROZOZNÁVAJÚ SMER, prečo pri sťahovaní, trafia do cieľa a či to má súvis s našou BIOLÓGIU. Máš sa na čo tešiť 🙂\n",
  "date": "2020-01-05T00:00:00+01:00",
  "excerpt": "",
  "scraped_at": "2025-07-03T18:53:10+02:00",
  "word_count": 921,
  "source_file": "MITOCHONDRIA_ADCHAC_REAZEC_2as.json",
  "cleaned_word_count": 1044,
  "cleaning_metadata": {
    "cleaned_at": "2025-07-17T10:06:54.552522",
    "original_word_count": 921,
    "cleaned_word_count": 1044,
    "reduction_percentage": 7.59
  }
}