{
  "url": "https://jaroslavlachky.sk/hormony-5-ako-mitochondrie-tvoria-pregnenolon/",
  "title": "Hormóny #5 Ako Mitochondrie tvoria Pregnenolón",
  "content": "Vieš prečo je mitochondria hlavný regulátor steroidných hormónov a ako mitochondria tvorí prvý steroidný hormón pregnenolón? Je naozaj mitochondria miesto, kde sa tvorba steroidov začína? A ako to súvisí s detoxikáciou? Môžeš podľa hladiny svojich steroidných hormónov vedieť, či tvoje telo správne detoxikuje? Odpoveď je áno. P.S. Článok si môžeš vypočuť aj ako nahovorený Audio podcast a nájdeš ho TU. SUMÁR ČLÁNKU\n\nPrečo je tvorba steroidných hormónov je ako reťaz na bicykli a prečo je pregnenolón  „najslabší“ článok? Mitochondrie ako základný kameň steroidov\n\nAkú úlohu hrá známy cytochróm P450 pri detoxikácií, ale aj tvorbe steroidov? A prečo je tvoj Pentózový cyklus kľúčový? Čo musí mitochondria spraviť ako prvé? – pritiahnuť Cholesterol\n\nAko a prečo mitochondria vyžaduje na tvorbu steroidov Vitamín A, ale aj hormón štítnej žľazy? Prečo sa mitochondria musí ráno pri tvorbe steroidov zväčšiť? Prečo nepotrebujeme ATP, ale ENERGIU? Záver a na čo sa môžeš tešiť nabudúce\n\nTvorba steroidných hormónov je ako reťaz na bicykli a pregnenolón je ten „najslabší“ článok\n\nPokračujeme v sérii Hormóny a dnes to bude naozaj doslovné, pretože sa dotkneme prvého Steroidného hormónu, ktorý je prekurzorom pre všetky ostatné steroidy, a je ním Pregnenolón. Pregnenolón je naozaj prvý článok, ktorý následne ovplyvní všetky ostatné. To znamená, že ak máš problém s jeho tvorbou, môžeš si byť istý, že tvoje ostatné hormóny budú tiež ovplyvnené a teda aj tvoja Postava, Svalová hmota a množstvo podkožného tuku. Ak by som ti to mal vysvetliť na jednoducho príklade, ktorý si každý zapamätá, tak je ním reťaz. Každý vie, že celá reťaz je iba tak silná, ako jej najslabší článok a v tomto prípade je tým článkom pregnenolón. Hoci by som ho nenazval „najslabším“ v pravom slova zmysle, ale prirovnaniu verím rozumieš. A teraz príde to hlavné. Za tvorbu Pregnenolónu sú zodpovedné Mitochondrie, ktoré na to vyžadujú dostatočnú donášku cholesterolu z krvi, separáciu elektrického náboja, zväčšenie svojho Objemu a rovnako vyžadujú funkčný Cirkadiánny rytmus. Ak si to prečítaš ešte raz nájdeš tam zopár zaujímavých vecí, ktoré si dnes rozoberieme, pretože sú extrémne dôležitým kúskom v tvojom Zdraví a Výkonnosti. Tiež verím dnes pochopíš, prečo dnešné články o hormónoch nasledujú až teraz, v roku 2022, keď máš aspoň aký taký základ o Mitochondriách, Energií, cirkadiánnom rytme, deuteriu, a iných veciach. Z riadkov vyššie teda vidíš ako prvé, že opäť tu hrajú ústrednú úlohu Mitochondrie, ktoré sú zodpovedné za tvorbu Pregnenolónu. Tiež tam vidíš, že mitochondrie na to vyžadujú dostatočnú donášku cholesterolu z krvi, ktorý musia „stiahnuť“ z vonkajšej na svoju vnútornú membránu, Tiež som napísal, že na úspešnú tvorbu vyžadujú separáciu elektrického náboja (nahromadenie elektrónov a protónov, no nie ATP! )\n\nNo a na záver, mitochondrie musia zväčšiť svoj OBJEM a na to vyžadujú funkčný cirkadiánny rytmus. Áno, dobre vidíš. Mitochondrie v ranných hodinách zväčšia objem, aby dokázali vytvoriť steroidné hormóny. Verím, že po článku o cholesterole a jeho rozdielnom objeme, kde som ti ukázal, ako dokáže navýšenie hmotnosti nejakého „objektu“ zvýšiť jeho energiu, rozumieš prečo…\n\nMitochondria ako základný tvorca pregnenolónu\n\nMitochondrie sú naozaj nevyhnutné pre biosyntézu steroidných hormónov. Toto by malo zaujať hneď každého a to nie len chlapov, ktorí poznajú najmä testosterón, ale aj ženy. Aj ženy potrebujú testosterón, no odhliadnúc od najznámejšieho testosterónu, bez steroidných hormónov nebudeš jednoducho fungovať a tvoj zovňajšok bude taktiež „nič moc“. To znamená, že ich tvorba nebude dostatočná, tvoja prirodzená svalová hmota bude minimálna a naopak biele tukové tkanivo bude vzrastať, pretože sa bude telo snažiť hromadiť potencionálnu energiu všade, kde len bude môcť. Možno o tom nevieš, no mitochondrie v našom tele majú rôzne tvary, veľkosti, aj rôzne usporiadané komplexy na svojej membráne, kde tvoria ATP. Tak napr. mitochondrie v steroidogénnych bunkách nadobličiek, pohlavných žliaz, placenty a mozgu, obsahujú na rozdiel od ostatných mitochondrií v tele na svojej membráne aj pomerne známy cytochróm (alebo aj enzým) P450. Tento enzým je vo sfére „zdravého“ životného štýlu naozaj známy, pretože sa podieľa napr. aj na detoxikácii, kedy prijíma elektróny z proteínu NADPH. Presne preto je tvoj Pentózový cyklus v pečeni kľúčový a \n\nToto je jeden z dôvodov, prečo je riešenie akýchkoľvek diét, kúr, štiav a neviem ešte čoho za účelom posilnenia detoxikácie vyhodením peňazí, pokým nefixneš svoj Pentózový cyklus. To, že ti pracuje spoznáš napr. aj podľa niektorých svojich krvných testov. To znamená, že enzým absorbuje modré svetlo! Cytochróm P450 vytvorí z cholesterolu pregnenolón\n\nČo sa však týka funkcie P450 pri tvorbe steroidných hormónov, jeho úlohou je to, že štiepi bočný reťazec cholesterolu a odoberá z neho elektróny. Vďaka tomu premení cholesterol (C27H46O) na pregnenolón (C21H32O) a v podstate rozhodne o našej steroidogénnej kapacite. Cytochrom/enzým P450 teda v podstate slúži ako biologický regulátor vzniku steroidov v tele. Práve preto je tvoja pečeň a Pentózový cyklus kľúčový! Tu musím spraviť hneď malú odbočku a prepojiť ti súvislosti. Ako vidíš, z cholesterolu sa odoberajú elektróny. Ak však cholesterol tieto elektróny neobsahoval (nedokázal sa zredukovať), ty nevytvoríš steroidný hormón. Už chápeš prečo som ti v posledných príspevkoch písal, že potrebuješ zbierať čo najviac elektrónov? Ty ich chceš, pretože sú tvojim „bezhmotnostným“ zdrojom energie. Na toto nikdy nezabúdaj! O tomto bol aj nedávny, minuloročný, krátky príspevok na mojej FB stránke. Nižšie ho vidíš. NájdeŠ to aj na IG, ale ten obrázok na blog pridať nejde. Rozklikni a „scrollni“ prstom doľava a pozri si druhý obrázok. Všimni si, že cholesterol má 46 Vodíkov a vitamín D iba 44. To znamená, že cholesterol tieto elektróny pri tvorbe vitamínu D odovzdal ďalej. Rovnako je to pri pregnenolóne. Ten má Vodíkov iba 32, to je to číslo vedľa „H“ (pregnenolón = C21H32O). Nezabúdaj teda, že ty tieto elektróny potrebuješ a ak ich nezískaš, nedokážeš žiť plnohodnotný a ZDRAVÝ ŽIVOT. Práve preto zas mitochondrie renálnych tubulárnych buniek v obličkách obsahujú dva kľúčové enzýmy, ktoré sa zas podieľajú na aktivácii a degradácii vitamínu D. Podľa toho ako ZREDUKOVANÝ alebo ZOXIDOVANÝ si a koľko elektrónov je v tvojej krvnej plazme, sa tieto mitochondrie v obličkách „rozhodnú“, či VITAMÍN D vytvoria alebo degradujú. Ako prvé, mitochondria musí „pritiahnuť“ cholesterol\n\nPrístup cholesterolu do mitochondrií reguluje obrovský proteínový komplex, ktorý sa nazýva steroidogénny akútny regulačný proteín (skratka StAR). Tento proteín v podstate prevedie cholesterol z okraja mitochondrie (z jej vonkajšej membrány) dnu, na jej vnútornú membránu, kde sídli cytochróm P450. Pre teba síce tento názov dôležitý nie je, no to, nad čím sa zamyslieť musíš je cholesterol a voda. Každý vie, že cholesterol, rovnako ako mastné kyseliny, sú hydrofóbne, teda sa vo vode len tak nerozpustia a nepohybujú. Stačí ak si naleješ olej do pohára s vodou a hneď uvidíš. No a práve priestor, kde sa cholesterol presúva, vo vnútri mitochondrie, je plný hustej vody. Práve preto je kritické, aby cholesterol z krvi obsahoval elektróny (bol zredukovaný) a nie zoxidovaný. Dodatok elektrónov totižto zvýši jeho hydrofilnosť a bude sa ľahšie presúvať. Práve preto potrebuje byť tvoja krv v letných mesiacoch vystavená slnku, aby sa v nej všetko stalo voderozpustné vďaka tvorbe síranu. O tomto bol dávnejší článok o mäsa, sírovodíku a síre. Avšak naopak v chlade, kedy sa živočích stravuje prirodzene ketogénne a slnka má menej, musí u neho vzrásť LDL cholesterol, ktorý cholesterol do mitochondrie neustále prepravuje a pomáha mu v tom mikrobióm, ktorý tvorí sírovodík. Mitochondria vyžaduje na tvorbu pregnenolónu Vitamín A (retinol) a hormón štítnej žľazy (T3)\n\nAko som napísal vyššie, prechod cholesterolu na vnútornú membránu je kritický a rozhodujúci krok. Ak cholesterol v krvi nebude, hormón nevytvoríš. Ak bude cholesterol zoxidovaný, hormón vytvoríš omnoho menej až vôbec. Ak budeš brať lieky na znižovanie cholesterolu, tiež si ublížiš. Ak budeš neustále prichádzať o elektróny, napr. kvôli neustálemu kontaktu s elektronikou, cholesterol tiež cez membrány neprevedieš. Je tu však aj ďalší dôležitý krok, o ktorom bude síce nabudúce samostatný článok, no spomenúť to musím aj teraz. Dodnes sa totižto vedú spory o tom, či je vitamín A toxický, prečo môže jeho nadbytok vyvolať problémy, rovnako ako nedostatok, no ako to už býva zvykom, obom táborom uniká POINTA. A tou je cirkadiánny rytmus a Redox. Teraz si radšej sadni. Na tvorbu vyššie spomínaného Steroidného regulačného proteínu, ktorý prevádza cholesterol z vonkajšej na vnútornú membránu mitochondrie potrebujeme Retinol (vitamín A) a jeho deriváty, a tiež plne funkčné a dostatočné hladiny hormónov štítnej žľazy. [R, R, R]\n\nV skutočnosti si to vyžaduje aj dostatok DHA a aktívneho vitamínu D, no o tom bude už budúci, veľmi dôležitý článok, v ktorom sa tiež dozvieš prečo je hlavne pre ženy vitamín A extrémne dôležitý. Na teraz si však zapamätaj to, že ak nemáš dostatok vitamínu A, vitamínu D, cholesterolu a elektrónov v krvi, tvoje telo nebude mať na výber a nedokáže vytvoriť steroidné hormóny. Tiež takto nedokáže vytvoriť progesterón a žena nemôže otehotnieť. PRO-GESTERÓN = PRO-GESTÁCIA. Bez pregnenolónu nebude žiadny progesterón a teda žiadna progestácia. Jednoduché. Práve preto som dôležitosť Cirkadiánneho rytmu, vrátane dostatočného príjmu vitamínu A spomínal aj pri nahrávaní rozhovoru s Kerolajnou do Ekurzu Zdravé Tehotenstvo, ktorý je už spustený. Pre každého, kto má o tento Ekurz záujem, stačí ak pri objednávke zadá zľavový kód JAROSLAV a obdrží 10% zľavu. Mitochondriálna fúzia (zväčšenie objemu) a tvorba steroidov\n\nAko posledné 2 veci dnes spomeniem toto. Mitochondrie musia pri tvorbe pregnenolónu zväčšiť objem a tiež na to nevyžadujú ATP, ale ENERGIU. Najskôr prvý bod, zväčšenie ich objemu. Mitochondrie sa pri tvorbe steroidov zväčšia a spravia tak trochu „po svojom“, pretože sa doslova ZLÚČIA a vykonajú fúziu. To znamená, že ráno, keď sa začína najväčšia donáška cholesterolu v krvi vďaka VLDL, mitochondrie v niektorých častiach tela podstúpia fúziu, kedy sa dve menšie spoja v jednu väčšiu, z ktorej sa stane niečo ako TRUBICA. Takýmto spôsobom sa predĺžia a v podstate aj zväčšia. Napríklad v tejto štúdii sa ukázalo, že hormonálna stimulácia spúšťa mitochondriálnu fúziu do tubulárnych štruktúr, no tiež sa ukázalo, že mitochondriálna fúzia nielen koreluje, ale je tiež základným krokom produkcie steroidov! Po posledných článkoch o veľkosti, objeme a energii LDL cholesterolu ti to verím dáva zmysel. Vďaka tomuto manévru totižto novo vzniknutá mitochondria nadobudne väčšiu kinetickú energiu, ktorú môže presunúť ďalej a tiež nadobudne viac podlhovastý tvar, ktorý využije na lepšie zachytenie svetla. Žeby preto bola koncentrácia týchto steroidných hormónov najvyššia v ranných hodinách? Zamysli sa. Aj lekári totižto vedia, že hodnoty hormónov sa menia v závislosti od času dňa, hoci nepoznajú dôvod. Ja som ti ho práve prezradil a ty ho teraz môžeš využiť vo svoj prospech. Napríklad tým, že sa budeš vystavovať ráno slnku a na oplátku, budeš mať optimalizované hladiny steroidných hormónov a teda aj svoju svalovú a tukovú hmotu. Prečo mitochondrie pri tvorbe steroidov nevyžadujú ATP, ale ENERGIU? Čo je ešte na tomto kroku ich fúzie zaujímavé je, že fúzia oboch membrán 2 mitochondrií nevyžaduje hydrolýzu ATP. Avšak vnútorná membrána mitochondrie vyžaduje udržiavanie elektrochemického membránového potenciálu. To znamená separáciu elektrického náboja. Došlo? Mitochondria naozaj na tento náročný proces vyžaduje energiu, no tou energiou nie je rozštiepenie ATP a uvoľnenie tejto chemickej energie. Žeby to bol ďalší dôkaz toho, že ATP nie je, ani nikdy nebolo našim chemickým substrátom energie? Dochádza? Minimálne  Mitochondria totižto potrebuje udržiavať elektrické náboje separované (oddelí ich a „zredukuje“ ich náhodnú pohyblivosť), vďaka čomu vytvorí niečo, čo sa nazýva NEGATÍVNA ENTROPIA a mitochondria tak získa energiu, ktorú potrebuje. Práve preto aj to zväčšenie objemu, kedy sa dve mitochondrie zlúčia v jednu. Nezabúdaj, že takýmto spôsobom dokáže vzniknutá mitochondria navýšiť množstvo energie, ktoré následne steroidný hormón potrebuje. Tiež sa vďaka tejto zmene tvaru mitochondria ľahšie presunie v bunke plnej hustej vody z bodu A do bodu B. Aby som však bol spravodlivý, mitochondria v skutočnosti pri svojej fúzií vyžaduje hydrolýzu, no nie ATP, ale GTP. GTP je takmer rovnaké ako ATP, no rozdiel je v nukleotide, ktorý majú. ATP má adenín a GTP má guanín. Oboje sú súčasťou DNA, no rozdiel je v absorpcii svetla, aké zachytávajú, len tak mimochodom. Záver a na čo sa môžeš tešiť nabudúce\n\nDnešný článok bol kratší a verím, že ho zvládol každý, no už nabudúce naň nadviažeme a pozrieme sa viac na spotý Vitamín A, vitamín D, hormóny štítnej žľazy a jedno miesto, kde sa všetky tieto vitamíny/hormóny prelínajú a dávajú mitochondriám signál. Ver, že sa máš na čo tešiť 😉\n\nAk sa ti článok páčil, a myslíš, že môže niekomu pomôcť, kľudne ho \n\nAk chceš byť informovaný medzi prvými o zverejnení nového článku, zanechaj mi nižšie email a dostaneš upozornenie. Na záver ti dávam do pozornosti možnosť ešte stále sa pridať medzi \n\nncbi.nlm.nih.gov/23628605/",
  "date": "2022-01-29T00:00:00+01:00",
  "excerpt": "",
  "scraped_at": "2025-07-03T18:50:30+02:00",
  "word_count": 1913,
  "source_file": "Hormny_5_Ako_Mitochondrie_tvoria_Pregnenoln.json",
  "cleaned_word_count": 2037,
  "cleaning_metadata": {
    "cleaned_at": "2025-07-17T10:06:53.422542",
    "original_word_count": 1913,
    "cleaned_word_count": 2037,
    "reduction_percentage": 9.8
  }
}