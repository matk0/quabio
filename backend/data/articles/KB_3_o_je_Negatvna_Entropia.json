{
  "url": "https://jaroslavlachky.sk/kb-3-co-je-negativna-entropia/",
  "title": "KB #3 Čo je Negatívna Entropia",
  "content": "Čo je to Entropia? Prečo ju život, ale aj celá príroda využívajú? Ako vďaka nej celý ekosystém funguje? Môže zároveň entropia vysvetliť, odkiaľ naše bunky čerpajú potrebnú energiu, keďže dnes vieme, že ATP tieto potreby pokryť nedokáže? Aj na toto sa v dnešnom krátkom ale výstižnom článku pozrieme. P.S. Článok si môžeš vypočuť aj ako nahovorený Audio podcast. Nájdeš ho na stránke s PODCASTAMI. SUMÁR ČLÁNKU\n\nČo je to EntropiaČo znamená Záporný Redox alebo Záporná entropia?Neporiadok alebo poriadok…ktoré príroda využíva radšej?Aký je rozdiel medzi diamantom a kusom dreva?Aký jednoduchý príklad s detičkami a detskou izbou potrebuješ poznať?Malý BONUSOVÝ TIP na záverZhrnutie + Na čo sa tešiť nabudúce\n\nČo je entropia\n\nZačnime pekne po poriadku. Dnes sa v prvom rade povenujeme konkrétne Entropii, ukážem ti čo to je, prečo tento fyzikálny pojem potrebuješ Spoznať a ku ATP a konkrétnym dôkazom, prečo nedokáže pokryť energetické potreby bunky, sa dostaneme. Nechceme totižto, aby si mal toho na raz veľa (čo sa snažím aj na základe spätnej väzby dodržiavať vždy, keď sa dá )\n\nTakže – Entropia je fyzikálna veličina, ktorá meria neusporiadanosť (náhodnosť, neporiadok, alebo aj mieru neurčitosti) systému. Pekná poučka, no ja chcem, aby tomu chápal každý, aj malé dieťa, takže tu je laickejšie podanie. Entropia jednoducho odzrkadľuje to, koľko „bordelu“ (chaosu) je v danej sústave. Vezmime si napr. detskú izbu. Keď je izba dokonale čistá, uprataná a všetko je na svojom mieste, entropia je nízka (akoby šla do záporu = negatívna entropia). Keď však do izby prídu deti, začnú sa hrať a všetko rozhádžu, entropia (neporiadok) v izbe vzrastie. Entropia sa teda zvýši (stúpne = pozitívna entropia). Schválne som vyššie napísal aj slová Negatívna a Pozitívna. Jednak to píšem pre členov, ktorým to už teraz veľa hovorí a po druhé to píšem preto, pretože ti to ma niečo pripomenúť. Čo tak Redox? Často ti prízvukujem, že tvoj Redox musí byť dostatočne vysoký, aby si fungovať a bol zdravý. To je pointa všetkého, čo ťa posledné roky učím. Keď ti redox klesne, vtedy sa začínajú objavovať zdravotné problémy. Keď klesne príliš, vtedy sa dostaneš do rovnovážneho stavu (to je ten stav, ktorý ospevujú „počítači kalórii“), ktorý sa nazýva Rigor Mortis, alias smrť. Čo však tiež v súvislosti s REDOXOM často prízvukujem je to, že tvoj redox je v negatívnej hladine. To znamená, že je v mínusových hodnotách. Napríklad – 200 až – 400 mV. Tak a teraz by ti mala podobnosť dôjsť. Záporný (negatívny) Redox verzus Záporná (negatívna) Entropia. Vidíš? Čisto teoreticky môžem článok ukončiť, pretože si práve dostal dôležitý základ z fyziky, ktorý ťa o tvojom Tele a Zdraví veľa naučil (hoci mu zatiaľ zrejme úplne nechápeš) Preto radšej ešte zopár riadkov napíšem. Neporiadok alias poriadok. Čo je lepšie? Teraz sa spolu laicky zamyslime, nad zopár mojimi myšlienkovými pochodmi. Čo máš doma radšej, neporiadok alebo poriadok?… nemusíš ani nič hovoriť, a hneď viem, čo si myslíš. Jasné, že poriadok! Avšak tu je druhý myšlienkový pochod. Na to, aby si mohol mat doma poriadok, najskôr musíš urobiť neporiadok, však? Musíš tam najskôr rozhádzať a až potom to môžeš upratať, rovnako ako najskôr musíš zažiť tmu, aby si spoznal krásu svetla, mám pravdu? Zrejme teraz namietaš, že nesúhlasíš, že nič rozhadzovať nepotrebuješ, no tretí myšlienkový pochod ťa presvedčí o opaku. Predstav si, že by si nemal absolútne NIČ. To znamená vôbec nič, len dokonalé sterilné prostredie. Čisto teoreticky, ak si odmyslíme poletujúci prach, vzduch, atď., tak keby tam nič nemáš, nemusíš nič upratovať a teda by si mal naozaj neustále poriadok aj bez toho, aby si predtým musel mať doma neporiadok. Mám pravdu? Avšak zamysli sa, čo by si mal z takéhoto života. Zrejme nič, pretože by si nemohol otvoriť dvere, okno, s ničím sa hrať nič jesť, piť, nič robiť,… pretože by si tam nič nemal. To by sa ti zrejme nepáčilo a takýto život by nestál za veľa, však? Rozumieš kam tým mierim? Práve o tomto bol totižto druhý článok série, kde som ti predstavil Kvantovú Evolúciu. Príroda (niekto by to nazval „Bohom„) totižto zmýšľa rovnako. Na to, aby mohol vzniknúť, ale aj fungovať život, potrebuje najskôr vytvoriť obrovský NEPORIADOK (pomyslí na „Big Bang“). Následne musí prísť na spôsob, ako tento neporiadok organizovať, aby z neho spravila miesta, ktoré budú „upratané“ (pomysli na tvorbu galaxie a hviezd). No a na koniec, musela prísť na to, ako tieto lokálne „zhluky“ využiť a organizovať tak, aby z neživých prvkov (tzv. Abiotických) vytvorila živé (tzv. Biotické). A hádaj čo jediné k tomu Príroda potrebovala. Svetlo. Svetlo alias fotón je totižto nosičom elektromagnetickej sily,, ktorá zároveň umožňuje vzniku PRIESTORU, ČASU a dokonca dokáže z neživých prvkov spraviť „živé“. Diamant verzus poleno v ohni\n\nPoužijem peknú analógiu, ktorej každý pochopí. Predstav si obyčajný kus dreva alias Poleno. Keď sa poleno vloží do ohňa, napríklad keď ideš opekať a chceš rozkúriť, poleno začne horieť. Uhlík, ktorý toto drevo obdsuje, z ktorého je zložené, sa začne spájať s kyslíkom vo vzduchu, z ktorých vznikne oxid uhličitý. Drevo teda bude horieť, kým z neho nezostane iba samostatný chemický prvok Uhlík, ktorý má atómové číslo 6. Čo však taký diamant? Diamant je zložený tiež z uhlíka. Ak sa do ohňa vloží diamant, ktorý je tiež vyrobený z uhlíka, jeho štruktúra zostane zachovaná. Diamant nezhorí, to vie predsa každý. Čo ti to teda naznačuje? Že nie atómy a prvky samé o sebe si zachovávajú  svoju životnú schopnosť alebo sú schopné „žiť“. Živými ich ich robí ich fyzické a geometrické organizovanie pomocou EM sily, ktorá obklopuje tieto atómy. Vidíš? Rovnaký chemický prvok no rozdielne organizovanie, čo z neho robí radikálne odlišný kus hmoty. Práve preto príroda prišla na to, ako z vytvoreného obrovského množstva NEPORIADKU (Entropie) môže spraviť lokálny poriadok, tento poriadok následne organizovať a čerpať z neho po kúskoch energiu. Malé neposedné deti alias kvantová Evolúcia\n\nTeraz ďalšie laické prirovnanie, ktoré často využívam, pretože sa hodí. Opäť si predstav detskú izbu. Máš? Super. Teraz si predstav, že je izba plná rôznych hračiek a ty do nej zavrieš niekoľko malých detí. Keďže sú to deti, je pravdepodobné, že majú veľa Energie a budú sa chcieť hrať, však? Čo to pre teba znamená? Že ak by si ich tam nechal samé, zrejme by sa začali blázniť, hrať, jašiť, všetko by rozhádzali a neustále by tú svoju nahromadenú energiu míňali, až pokým by sa neunavili a museli by si oddýchnuť, pospať. A ako to súvisí s naším prípadom entropie, prírody a tvojho tela? Takto. Ak by si do tejto izby umiestnil nejakého „dozorcu“, ktorý by detičky strážil, aby sa hneď nejašili, izba by teda obsahovala stále rovnako vecí, hračiek, atď., ktoré by však boli na poriadku (to je vlastne negatívna Entropia) a detičky by zároveň mali svoju energiu. Keby je dozorca šikovný, môže túto energiu aj predmety v miestnosti šikovne využiť vo svoj prospech. Napríklad poprosí jedno dieťa, aby spravilo toto, druhé tamto, a tak ďalej. To znamená, že rovnaký prípad ako predtým, len s tým rozdielom, že v miestnosti bola daná ENERGIA aj NEPORIADOK nejakým spôsobom organizované a následne využité. Už vidíš, prečo aj Príroda musela najskôr uvoľniť obrovské množstvo energie, a vytvoriť neporiadok, aby ho neskôr mohla zorganizovať a vytvoriť život? Myslím, že po tomto príklade s deťmi a izbou už chápe každý. Aj laik. Práve preto je aj tvoje telo organizované tak, ako je a má v sebe množstvo Mitochondrii a vodu. Oboje (voda aj mitochondrie) totižto separuju elektrický náboj (oddelia protóny od elektrónov), čím v podstate vytvoria neporiadok, ktorý zároveň zorganizujú a využijú. Entropia a Termodynamika\n\nUž sa blížime k záveru, kde ešte niečo trošku „odbornejšie“, no potrebuje to počuť každý. Všimni si, že som vyššie opísal stručný základ toho, ako príroda organizuje život a ako fungujú tvoje bunky, no nepoužil som ani raz slovo Kalórie. Žiadne vety tipu „toľko a toľko kalórii príroda potrebuje, aby si prijal, aby si fungoval.“ Nič také. Najčítanejší článok webu: Prečo dnes počítanie kalórií nehrá úlohu\n\nMy sa totižto bavíme o fyzike, na základe ktorej pracuje aj tvoja Biológia, no a Entropia (neporiadok) je jednou zo stavových veličín v termodynamike, no zavádza sa (všeobecnejšie) i v štatistickej fyzike. Jej jednotkou je J/K (Joul na Kelvin). Prvýkrát ju použil (v termodynamickom zmysle) Rudolf Clausius v roku 1850, pricom prvýkrát ju však osobitne popísal a pomenoval až v roku 1865. A teraz sa dostávam opäť k niečomu, čo kalorický počítači a fitness-áci tak „dobre“ poznajú a radi používajú. Termodynamika. Jeden z najdôležitejších zákonov termodynamiky, druhá veta termodynamická, hovorí, že entropia izolovanej sústavy s časom rastie. Toto sa týka Vesmíru, Prirody, ale aj ľudského tela (biológie). Keď dáme napríklad do pohára s horúcim čajom studenú lyžičku, entropia je na začiatku v pohári menšia než po istom čase, kedy sa teploty vyrovnajú. Toto je niečo, čo sa na prvý pohľad možno hneď nevidí, no keď sa zamyslíš, dôjde ti to. Môžeme to vysvetliť napr. tým, že vnútorná energia bola na začiatku prevažne sústredená v horúcom čaji, no neskôr sa rozdelila rovnomernejšie (a teda neusporiadanejšie) medzi čaj a lyžičku. No a čím vyššia neusporiadanosť, tým vyššia entropia. To znamená, že potom čo sa teploty dostali do ROVNOVÁHY, Entropia v skutočnosti vzrástla. Vidíš ten paradox? Toto ti opäť len vyvracia celú známu rovnicu: kalórie dnu a kalórie von. Je to nezmysel. Zhrnutie\n\nNa záver malý bonus pre tých šikovnejších z Vás, ktorí čítajú aj medzi riadkami, si tu už dlhšie, alebo patríte medzi členov. Keď si totižto prečítaš veru vyššie ešte raz dôjde ti, že má veľmi veľa využití. Ja ti niečo teraz ukážem. Aký je najrýchlejší spôsob ako zvýšiť v nejakej sústave entropiu (neporiadok)? Predsa zvýšením teploty. Keď zvýšiš množstvo Kelvin. Jednoducho pomysli opäť na tú izbu s deťmi. Keď budú deti v izbe sedieť, bude tam poriadok. Keď im však prikúriš, bude im väčšie teplo a začnú sa logicky viac hýbať. Podobne ako keď skočíš na žeravé uhlíky a potom odskočíš ako šialený. Avšak naopak, keď v miestnosti znížiš teplotu, deti sa začnú hýbať menej. Bude im chladno, podobne ako tebe v studenej vode, čo znamená, že sa zníži entropia. Vidíš kam tým mierim? Aj tvoja Biológia má totižto možnosti ako regulovať množstvo entropie, keď to zrovna potrebuje. A nie len, že ju reguluje skrz axiálny sklon zeme, vďaka ktorému máme 4 ročne obdobia (striedanie Tepla a Zimy), ale ešte sa nám tiež rozvinuli rozpojovacie proteíny (UCP), vďaka ktorým tvoje telo dokáže využiť druhu termodynamickú vetu vo svoj prospech. Tvoje mitochondrie totižto začnú dnu privádzať viac vodíka z tuku a vypumpuju tak medzi membrány viac protónov, ktoré následne prepúšťajú skrz UCP nazad do matrixu. Takýmto spôsobom dokáže tvoje telo využiť zníženie Teploty na vytvorenie negatívnej entropie, pričom do okolia vrátia pozitívnu entropiu nazad. To je dôvod, prečo si po pobyte v studenej vode červený. Tvoje telo totižto tvorí vlastne teplo, ktoré vysiela do okolia, čím vracia nazad entropiu, vďaka čomu „neporuší“ termodynamické zákony a ty prežiješ. A poviem ti, že ak si len tejto jedinej vete porozumel aspoň z 10% tak už vieš, prečo je pre teba chlad niečo, čo do svojho života proste musíš zaradiť. Preto bol Článok Protokol na Adaptáciu na chlad spísaný už dávno. A je len na tebe či si to uvedomíš alebo nie. Chlad je totižto jedna z vecí, ktoré dokážu elektróny v tvojich tkanivách držať „na uzde“, čím ich budeš menej strácať a zároveň si udržia negatívnu entropiu, alias dostatok energie. Podobne je to napríklad aj s tvojím hormonálny panelom alias krvnými testami. Možno teraz tí šikovnejší z Vás lepšie začínajú chápať to, čo som jasne a zrozumiteľne povedal niekoľko mesiacov dozadu, pri krvných testoch. „Keď vidíš svoje krvné testy a najmä hormonálny panel, vidíš v podstate „ZRKADLO“. Zrkadlo medzi tebou (tvojimi mitochondriami) a prostredím, v akom si. No a to, čo toto zrkadlo vyobrazuje je práve Negatívna Entropia, ktorú sú schopné tvoje bunky a mitochondrie udržať.„\n\nPamätaj si teda, že zničený hormonálny panel = neschopnosť buniek udržiavať negatívnu entropiu. To znamená, že ak začínaš vnímať pokles steroidných hormónov, a tvoje pomery DHEA/kortizolu, či Progesterónu ku Estradiolu sa znižujú, znamená to, že tvoje bunky už nevyužívajú dobre CHAOS a elektromagnetické vlny z prostredia okolo a blížia sa k rovnovážnemu stavu. To znamená, že aj hladina hormónov sa k nemu blíži. Málo kto z Vás totiźto zatiaľ úplne chápe, tomu, čo sa ťa snažím naučiť a verím, že ako blog postupne napreduje, začínaš vnímať aj Ty ďalšie a ďalšie súvislosti. Rovnako ako aj tvoj Redox je v lete vyšší, pretože sila slnečného svetla je na maxime, aj tvoje mitochondrie sú schopné maximalizovať CHAOS, ktorý zorganizujú a vyzobrazí sa to na vysokých hormónoch FT3, DHEA, Testosteróne, atď. Ak však naopak sila slnečného svetla odchádza, tvoja Biológia začína pracovať inak. Aj toto bol ďalší príklad Kvantovej Biológie v praxi mimochodom! Už  sa pozrieme na ďalšie súvislosti, konkrétne na Vodu a molekulárny vodík, alias aj vodíkovú fľašu, kde sa dozvieš zasa o kúsok viac. A ver, že sa máš na čo tešiť. Záver \n\nAk myslíš, že môže článok niekomu pomôcť, alebo mu dať iný pohľad na vec, kľudne ho \n\nAk chceš byť informovaný medzi prvými o zverejnení nového článku, zanechaj mi nižšie email a dostaneš upozornenie. Na záver ti dávam do pozornosti možnosť pridať sa medzi  Ak chceš napredovať rýchlejšie a rozhodneš sa pridať medzi členov, radi ťa medzi nami uvítame a čoskoro sa vidíme pri  \n\nPREMIUM ČLENSTVO ★ \nZisti viacObjednať\n\nNo a my dvaja sa čítame alebo počujeme už pri, tak zostaň naladený 😊",
  "date": "2022-05-05T00:00:00+02:00",
  "excerpt": "",
  "scraped_at": "2025-07-03T18:50:05+02:00",
  "word_count": 1969,
  "source_file": "KB_3_o_je_Negatvna_Entropia.json",
  "cleaned_word_count": 2209,
  "cleaning_metadata": {
    "cleaned_at": "2025-07-17T10:06:53.688647",
    "original_word_count": 1969,
    "cleaned_word_count": 2209,
    "reduction_percentage": 2.97
  }
}