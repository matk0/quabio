{
  "url": "https://jaroslavlachky.sk/crevo-a-mozog-5-mikrobiom-a-traviaca-sustava/",
  "title": "Črevo a mozog #5 Mikrobióm a tráviaca sústava",
  "content": "Vieš ako náš mikrobióm skutočne funguje a ako je prepojený s mozgom? A prečo je rovnako ako strava dôležité aj to, v akej izbe, spálni, či v akom prostredí tráviš čas? V dnešnom článku sa na to pozrieme. Dnešný článok, spolu s nasledovným o glutatióne budú extrémne dôležité, nabité informáciami aj tipmi. A keďže budú možno pre niekoho trošku dlhšie, nebudem zdržovať a prejdem rovno k veci. Zároveň ti oznamujem, že je na webe už k dispozícií aj možnosť, zakúpiť si Záznam S. Článok si môžeš vypočuť aj ako Audio podcast. Nájdeš ho tu. V Podcaste som sa mimochodom trochu nechal uniesť a tak sa tam dozvieš omnoho viac, ako v samotnom článku. 😉\n\nSUMÁR ČLÁNKU\n\nČo je to vlastne mikrobióm a z čoho sa skladá? 🤔Ako vyzerá mikrobióm človeka?Je rozdiel medzi mikrobiómom dieťatka, mikrobiómom dospelého, tehotnej ženy, či človeka s rakovinou? Ak áno v čom?Ako ovplyvňuje naša koža s okom náš Mikrobióm? 🤔Aký je rozdiel medzi hrubým, či tenkým črevom? A akú úlohu tam hrá množstvo kyslíka?Ako nám môže zlý mikrobióm zhoršiť mozog a privolať inzulínovú rezistenciu (aj cukrovku)?Praktické tipy na zlepšenie mikrobiómu + Pozvánka 😉\n\nZ čoho sa skladá ľudský mikrobióm\n\nTu je malý náhľad toho, z čoho je náš tráviaci trakt zložený, čo sa organizmov týka, aj aký je rozdiel medzi mikrobiómom malého dieťatka verzus mikrobiómom dospelého človeka. Tak napríklad v našom žalúdku, kde sa potrava začína trochu viac rozkladať, dominujú proteobaktérie, ale v koncovej časti hrubého čreva už dominuje kmeň anaerobných baktérií. Napríklad baktérie tipu Firmicutes a Bacteroides, ktoré sú v hornej časti traktu sotva detekovateľné, no ďalej, v koncovej časti čreva, sa stávajú dominantnými. Ak sa pýtaš na rozdiel medzi dospelým a dieťaťom, tu je: Pre cca 99% dospelej populácie sú dominantne zastúpené baktérie Firmicutes a Bacteroides, no malé deti, ktoré sú dojčené, majú odlišný črevný mikrobióm. V ich prvých rokoch života dominujú druhy Bifidobacterium (anaerobné baktérie) spolu s druhmi Lactobacillus (tiež anaerobná baktéria). Ďalej je tu rozdiel v mikrobióme tehotných žien. U tehotných žien celkovo medzi prvým a tretím trimestrom klesá rozmanitosť ich črevných baktérií. Súčasne dochádza k obrovskej zmene druhov. Niektoré typy, ako sú Proteobacteria a Actinobacteria, sa dramaticky zvyšujú od stavu pred tehotenstvom až po štádium tehotenstva. Proteobaktérie sú mimochodom hlavnou skupinou baktérií, kde patrí aj široká škála patogénov, ako sú Escherichia, Salmonella, alebo VIBRIO, či Helicobacter a mnoho ďalších! Schválne som predposledný názov vyznačil tučným a veľkým písmom, pretože by ti mal byť povedomý z nedávneho článku o leaky gut a skákajúcich génoch. Vibrio je druh parazitu (vírusu), ktorý náš druh pravdepodobne prijímal z oceánu, z mäkkýšov, ktoré konzumoval, ktoré v našej DNA spustili produkciu proteínu Zonulín, vďaka ktorému sme získali skvelú adaptáciu aj výhodu voči iným primátom. Táto adaptácia sa volá Leaky gut, alias priepustné črevo. Rozdielny pôrod = rozdielny mikrobióm\n\nMnohé štúdie tiež ukázali, že typ pôrodu (cisársky oproti vaginálny-bežný), pôrodná hmotnosť, ale aj dojčenie novorodenca ovplyvňujú to, aké črevné baktérie a mikrobióm kolonizuje sterilné črevo novorodenca. To znamená, že skoré „kolonizačné okno“ dieťatka je u ľudí závislé viac od prostredia než od hostiteľa samotného. Aj toto ti ukazuje skutočný význam Epigenetiky, o ktorom som písal. Nie naše Gény (genetika/zdedený potenciál) rozhodujú o našom živote a zdraví, ale Epigenetika, teda signály a stimuly z prostredia, ktoré tieto gény a mitochondrie ovládajú. Rovnaké baktérie, no rozdielny efekt\n\nĎalšia zaujímavá vec prišla v roku 2018 v časopise Cell host and Microbe and Science, kedy vedci v rámci výskumu dôkladne preskúmali tkanivo hrubého čreva odobraté šiestim pacientom s rakovinou hrubého čreva. V 70 percentách prípadov bol na tkanivách usadený biofilm z prevažne dvoch typov baktérií: Bacteroides fragilis a Escherichia coli. To bolo pre expertov obrovským prekvapením, pretože hrubé črevo zvykne kolonizovať až okolo 500 rôznych typov baktérií. Následné testovanie 25 ďalších vzoriek napadnutého hrubého čreva potvrdilo, že kmeň Bacteroides fragilis produkuje toxín indukujúci zápal hrubého čreva. Toto by malo byť trochu zarážajúce, keď pomyslíš na to, že tieto baktérie máme normálne v koncovej časti hrubého čreva, kde by nemalo byť veľa kyslíka (je anaerobné), no keď sa dostanú ďalej, tam kde nám preniká kyslíka viac, môžu tam spôsobovať zápal až rakovinu. O pár riadkov nižšie sa to pre teba stane extrémne dôležité a pochopíš tomu lepšie. Rovnako to bude pre teba dôležité, až si to pospájaš už z, ktoré si dúfam čítal. Napríklad z dávneho článku o mikrobióme, síre a mäse. Naše črevo je totižto jedno veľké potrubie, pričom na jeho koncoch sú dve špecializované membrány, ktoré sú veľmi úzko riadené. Črevná a mozgová bariéra a ich prepojenie, aj samotná komunikácia prebieha skrz blúdivý nerv, kolagén, vodu a neurotransmitery. Ako pracuje naša tráviaca sústava a črevo\n\nNaše črevo je veľmi zaujímavý orgán, ktorý by sa dal prirovnať k trubici a reaktoru v jednom, v ktorom je udržiavané viac menej anaeróbne prostredie (to znamená bez kyslíkové). Teda aspoň vo väčšine prípadov. Ak sa totižto do nášho čreva dostane príliš kyslíka, mikrobióm sa zhoršuje (respektíve odumierajú a zjednodušujú sa tam naše kmene baktérií) a celé trávenie aj proces sa naruší. Za normálnych podmienok máme v tenkom čreve baktérie, ktoré pracujú aj trochu aérobne (je tam teda trochu kyslíka), no v hrubom čreve už nie, tam je anaerobné prostredie, ako si to čítal aj vyššie. Avšak máme tu aj ďalšie časti, ktoré síce nie sú priamo v čreve, no súvisia s ním, pretože sa podieľajú na jeho práci. Napríklad pažerák, či dvanástnik a zvierače (svaly). V pažeráku máme svaly a zvierače, ktoré musia byť správne regulované, aby dnu vpúšťali iba toľko kyslíku, koľko treba a iba vtedy, kedy treba. Tu prichádza na rad dvanástnik, ktorý je medzi žalúdkom a tenkým črevom a často býva u ľudí problém aj tu, v jeho svaloch aj v množstve kyslíka aké sa tu nachádza. Ak totižto tieto svaly nepracujú ako majú, nemajú správnu cirkadiálnu reguláciu a v tele máme nízky dopamín, množstvo kyslíka v tráviacom trakte nebude správne kontrolované a naše trávenie nedokáže pracovať ako má, vďaka čomu sa náš mikrobióm zhorší a s ním aj náš mozog a nervová sústava. Článok Neurotransmitery #4 Dopamín a Depresia \n\nKyslík a trávenie potravy\n\nZa normálnych podmienok, keď sa najeme jedla, nemáme v čreve príliš veľa kyslíka. Nejaký kyslík pri konzumácií „prehĺtame“, a zvyčajne sa ho takto do žalúdka dostane 15 až 19%. No už len vzduch, ktorý dýchame, má kyslíka 21%. Tento kyslík, ktorý prehĺtame, sa teda dostane aj do tenkého čreva, no tam je zväčša všetok absorbovaný, pričom do hrubého čreva normálne nepreniká takmer žiadny. Ak sa tam dostane, môže vyvolávať problémy. V hrubom čreve je teda anaeróbne prostredie. Práve tu je kľúčom Dolný zvierač pažeráka (sval). Tento sval je pod kontrolou SCN (ako každý sval), pretože je závislí aj od acetylcholínu, či dopamínu. (O týchto neurotransmiteroch si čítal články dávnejšie, takže by si ich mal poznať.)\n\nDopamín je totižto hormón, ktorý reaguje na svetelnú periódu a teda na náš cirkadiálny rytmus. Už len toto ti samo o sebe hovorí dôležitú vec. Ak náš cirkadiánny rytmus nepracuje a sme obklopení prílišným umelým svetlom aj vlnením (EMP), dopamín nepracuje dobre a naše svaly po tele sa stávajú v priebehu rokov hypoxické (to znamená, že majú nedostatok kyslíka vo svojich mitochondriách). To zasa znamená, že dané svaly, ako aj samotný zvierač, sa nie dobre sťahujú a zvierač sa otvára viac ako by sa mal, čím do čreva vpusti aj viac kyslíka. Vďaka tomu vyhubí baktérie, ktoré tam normálne majú byť a naopak sa tam premnožia baktérie, ktoré tam nemajú byť. Takto vznikne disbióza a mikrobióm človeka sa naruší. Toto je mimochodom aj jedna z vecí, ktorá stojí za začiatkom problémov ako SIBO (podľa mňa). Tá skratka SIBO nie je náhodná. Znamená Small Intestine Bacteria Overgrowe, čo v preklade znamená premnoženie baktérií v tenkom čreve. To je práve tam, kde sa nachádza zvierač, ktorý kontroluje koľko kyslíku prejde dnu a koľko nie. Mimochodom, hormón dopamín je do veľmi veľkej miery zodpovedný práve za svaly, ktoré neovládame vôľou, ako je aj zvierač a mohol si si o ňom prečítať dávnejšie dôležité články. Práve preto som ti v poslednom článku napísal, že okuliare proti modrému svetlu ti pomôžu s viac vecami, ako by si si myslel. Črevo a mikrobióm sú len jednou z nich. Trávenie a lowcarb, paleo, či keto\n\nKeď sa teda bavíme o správnom prostredí a mikrobióme v tráviacom trakte, ale aj o žalúdočných kyselinách, musíme myslieť na nízke pH, čo znamená prevaha PROTÓNOV dnu a naopak ELEKTRÓNOV na povrchu. Toto je prirodzený stav našich čriev. Veľa ľudí pH síce rieši, ale nedochádza im pointa. pH je len odzrkadlením separácie elektrického náboja. Práve v tomto má opäť raz veľkú výhodu paleo štýl, low carb, ale aj keto stravovanie, v porovnaní s priemernou západnou stravou plnou spracovaných sacharidov. Takáto „paleo“ strava obsahuje menej kyslíka, vďaka čomu môže pomôcť udržať lepšie prostredie v čreve. Obzvlášť pri takýchto problémoch. Tiež je takáto strava postavená na celých a nespracovaných potravinách, čo je len bonus. Nezabúdaj však, že skutočná ketogénna strava má svoj evolučný zmysel iba z pohľadu CHLADU alebo v NOCI, keď spíme, pretože takto máme všetko dokonale spárované a v organizme nenastanú nezhody. To znamená, že ak chceme z ketogénnej stravy čerpať najviac, potrebujeme k tomu správny cyklus svetla a chlad, ale aj cirkadiálne stravovanie (jedenie cez deň, na slnku). (A ak nevieš, ako také cirkadiálne stravovanie vyzerá, na blogu je k tomu celý PROTOKOL. Tu si môžeš stiahnuť začiatočný protokol v pdf. Zvyšné pokročilé nájdeš v článku.)\n\nAk napríklad naše mitochondrie v ČREVE dostávajú rozdielne signály ako majú mitochondrie povedzme v oku, alebo pokožke, naše cirkadiálne gény, ktoré sídlia pred každým jedným génom a rovnako v každom orgáne, vrátane čreva, prestanú správne pracovať a aj daná časť tela stráca správne NAČASOVANIE. Vďaka tomu nastane ďalší problém, akým je NEODUMIERANIE ENTEROCYTOV na dennej báze a teda hromadenie zlých buniek v čreve, ale aj vo svaloch v bruchu, ktoré tak vpúšťajú dnu neustále viac a viac kyslíka a mikrobióm sa mení ešte viac. Enterocyt je mimochodom označenie pre bunku, z ktorej je tvorená výstelka nášho tenkého čreva. Slová vyššie si môžeš predstaviť ako izbu. Naše čreva sú izba. V normálnom stave má zdravý človek svoje črevo ako mierne rozhádzanú izbu, ktorá má však dokonale uzavreté okná a je sterilná. Keď sa najeme, všetko v tejto sterilnej izbe začne pracovať, jedlo pekne poupratujeme a pošleme kam treba. Keď však otvoríme okná, pretože žijeme celý deň so zastretými žalúziami v izbe a nevieme kedy je deň a kedy noc, do izby sa dostáva viac prachu aj kyslíku a už sa tam zvyšuje neporiadok, rôzny hmyz, atď. Niečo podobné sa týka aj dnes rozšírených problémov ako SIBO. Toto všetko skôr či neskôr (hoci zvyčajne skôr) vyústi aj v leaky gut, pretože zdravý človek s plne funkčným centrálnym aj periférnym cirkadiálnym rytmom si obnovuje všetky enterocyty (výstelku čreva) behom jedného až troch dní a leaky gut sa nemá prečo rozvinúť do takejto miery. Teraz si to môžeš pospájať aj s tým, čo si čítal  o Vibrio a zonulíne. Prečo nám teda príroda schválne do DNA zakomponovala takýto vírus a chcela naše črevo spraviť priepustným? Opäť, pomysli na izbu. Tým, že je naše črevo schválne trochu priepustné (máme trochu pootvorené okno), prenikne nám cez výstelku viac látok a naša imunita aj mitochondrie ich ucítia. Vďaka tomu dokážeme lepšie vnímať zmeny, aké sa dejú za oknom (v prostredí okolo), ako keby sme žili neustále iba v sterilnej izbe so zavretými oknami. Už rozumieš? Mikrobióm a rozdiel v konzumácii sacharidov verzus tuku\n\nZapamätaj si že naše črevo potrebuje na správne fungovanie veľa protónov dnu (akože el. náboj plus), zatiaľ čo kyslík (elektróny) má svoje miesto inde. Ak tieto podmienky v čreve máme, sacharidy nám príliš neublížila. Dúfam, že si si v duchu zakričal huráá… 😀 …pretože áno, skutočne môžeš sacharidy konzumovať. Ak si v poriadku a máš na to podmienky, sacharidy ti nijako neublížia. No čo ak nie si? Čo ak človek v poriadku nie je? Prečo môže byť paradoxne pri probléme s črevom konzumácia „ťažšie stráviteľného“ tuku lepšia? A prečo naopak „ľahko“ stráviteľné cukry a sacharidy narobia ešte viac problémov? Odpoveď na otázky vyššie sa človek nedozvie nikdy štúdiom výživy. Metabolizmus (oxidácia) tukov ti totižto znižuje elektrický náboj na vnútornej mitochondriálnej membráne. Toto nevie ani väčšina výživových poradcov a obávam sa, že ani tých, ktorí ketogénnu stravu propagujú. Konzumácia tukov nám skutočne znižuje množstvo miliVoltov na vnútornej membráne mitochondrie, no robí to schválne. Pomocou toho nám vlastne „offsetuje“ znížené množstvo svetla, ktoré v danej lokalite je, pretože tuky sú prioritne k dispozícií kedy? No predsa mimo leta, a teda v slabších solárnych podmienkach. Konzumácia tukov nám zároveň zvyšuje množstvo vyprodukovaného ATP, vďaka čomu sa naše proteíny v bunke viac roztvoria a nasiaknu viacej štruktúrovanej vody, čím sa stanú viacej hydratované. Tiež nám to však pomôže udržiavať vysoký prísun endogénneho glutatiónu aj detoxikácie, ako už v ďalšom dôležitom článku sám čoskoro zistíš. Teraz ďalší kúsok do skladačky. Radšej si však sadni, lebo ti veľmi rýchlo pospája, čo si čítal vyššie. Slnko vysiela v ktorúkoľvek hodinu, keď svieti, až 42% infračerveného svetla a toto svetlo do tela preniká až cca 10 cm (a viac). To znamená, že keď odhalíme svoje brucho slnku, mitochondrie v čreve, ale aj ďalšie baktérie a organizmy ho ucítia a taktiež ho zachytí voda, ktorá tam je. Práve toto svetlo je zodpovedné za tvorbu exkluzívnej zóny, čo je štvrtá podoby vody, ktorá donáša našim tkanivám energiu (elektróny), udržuje lokálny Redox, no taktiež vylučuje zo svojho okraja hádaj čo… Protóny. Bingooo. Presne to, čo potrebujeme mať v čreve a pod kontrolou. Aká to náhoda…\n\nMikrobióm je rozdielny cez deň a v noci\n\nĎalšia vec, ktorú mnoho ľudí nevie je, že náš mikrobióm pracuje rozdielne cez deň ako v noci. Ak sa pýtaš prečo, odpoveď je iné elektrické, verzus magnetické pole z povrchu zeme a okolia. Cez deň a v noci sú totižto tieto polia rozdielne. Práve preto som vyššie spol protóny, ktorými sú ovplyvnené aj ďalšie moderné problémy ako SIBO, syndróm daždivého čreva, alebo celiakia. Protóny sú základom stupnice pH, ktorú ľudia poznajú. Presne preto som zopár ľuďom, keď sa ma pýtali na tieto problémy a chceli počuť ozajstnú odpoveď (podľa môjho najlepšieho názoru) povedal, že najlepšie je si kúpiť nejaký trimeter, či gaussmeter a zmerať si svoj byt a hlavne spálňu, aby človek pochopil, čo sa reálne deje a čomu bol/je vystavený počas „X“ rokov svojho života. Naše organizmy v čreve na to totižto už iba reagujú a samotný problém sa prejaví až po X rokoch ich reagovania…\n\nMeranie rôznych tipov vlnenia v domácnosti\n\nSlnečné svetlo, ktoré svieti počas dňa, indikuje na povrchu Zeme (a niekoľko cm nad ním) vysoké elektrické pole (fotoelektrický jav + elektróny v Zemi), čím spôsobuje vzostup (odparovanie) protónov do atmosféry. Aj preto je ráno zvyčajne rosa a keď veľa naprší, je ráno pri východe slnka pekne vidieť, ako sa to odparuje. Tma zasa naopak spôsobuje kondenzáciu protónov, ako aj ďalších vecí na Zemi, pretože zvýši zemský magnetizmus (kvôli strate slnečného svetla). Svojim spôsobom teda môžeme považovať aj náš mikrobióm v čreve za prirodzený „merač“ svetla a EMP, ktoré by normálne malo byť iba to prirodzené (Shumannova rezonancia + slnečné svetlo), no dnes prevláda to umelé. A ak mi neveríš, že je náš Mikrobióm odlišný v noci ako cez deň, pri zmene množstva elektrického napätia a Magnetického pola, aké cíti, zamysli sa nad týmto: Prečo je náš mikrobióm v čreve prepojený s mozgom, pomocou plynov a neurotransmiterov, ktoré reagujú rôzne počas dňa a noci? Prečo sa nám prirodzene v noci zastavuje peristaltika čriev, ktorú riadia svaly a naopak sa vtedy uvoľňuje serotonin aj melatonín? A prečo je napríklad hormón Dopamín, ale aj serotonín, tvorený na svetle, vďaka slnku? Nepríde ti to zvláštne? Premýšľaj nad tým na domácu úlohu…\n\nMikrobióm, leptín a zápal\n\nPosledná dôležitá vec ktorú chcem dnes spomenúť, kým sa dostanem ešte k praktickým tipom je Leptín. Leptin je hlavný hormón v tele živočíchov a čítal si o ňom už viac článkov. Leptín má svoje receptory za okom a jeho sídlo je v mozgu, pričom sa tvorí pod pokožkou. Čo je pre teba v dnešnom článku dôležité je to, že leptín tiež reaguje na mikrobióm. Aj toto máš ďalší dôkaz prepojenia pokožky a oka s mozgom a črevom. Možno sa teraz pýtaš, ako leptín s mikrobiómom komunikuje, tak tu je krátka odpoveď. Keď sa náš Mikrobióm zhoršuje, začne hromadiť isté baktérie, ktoré obsahujú bakteriálne toxíny nazývané lipopolysacharidy (LPS). Keď v čreve stúpa LPS, v krvi sa zvyšuje hladina leptínu. Je medzi nimi priama korelácia. Akonáhle sú hladiny leptínu zvýšené po veľmi dlhú dobu, jeho receptory strácajú svoju citlivosť. To by si už mal vedieť. Toto časom stimuluje signalizáciu tzv. SOCS 3 (Suppressor of cytokine signaling 3, v preklade Supresor cytokínovej signalizácie 3) v hypotalame. Takto časom vznikne rezistencia na leptín aj inzulín. [8, 9]\n\nMimochodom, LPS tiež zvyšuje hladiny triglyceridov v krvi. Presne toto robia aj rafinované cukry a priemyselné oleje zo semien PUFA, ktoré sa bohužiaľ nachádzajú vo väčšine západnej stravy priemerného človeka. Nadmerná expresia SOCS3 inhibuje inzulínovú signalizáciu v tukovom tkanive a pečeni, ale nie vo svaloch. Odstránenie SOCS3 v kostrovom svale myší dokonca chráni pred inzulínovou rezistenciou súvisiacou s obezitou. Tento posledný odstavec by si si možno mohol zapísať, aj keď ti teraz nemusí dávať zmysel. Pretože ako už  zistíš, že naše svalstvo je zdá sa skutočne „odpojené“ od iných orgánov schválne. Príroda sa totižto postarala o to, že svaly a pečeň ostanú síce prepojené a budú si vzájomne pomáhať, no každý musí pracovať samostatne. Ak totižto svaly vekom začneme strácať, pretože niekedy ich nepotrebujeme, pečeň musí byť napriek tomu stále funkčná. A ak človek v pokročilom veku zvyšuje svoju hypertrofiu kostrového svalstva schválne, jeho pečeň, detoxikácia a teda aj ďalšie orgány budú trpieť. Ako pomôcť obnoviť mikrobióm a črevo\n\nAby tento článok obsahoval aj zopár tipov (hoci ich už vyššie bolo dosť a vo \n\nČo sa obnoví čreva a mikrobiómu týka a rovnako aj správnej tvorby žalúdočných štiav, pointou je obnoviť nízke pH, čo znamená obnoviť prevahu PROTÓNOV dnu a ELEKTRÓNOV na povrchu (vo výstelke). To znamená, že potrebuješ nechať mitochondrie, baktérie, ale aj vodu dnu robiť to, čo majú. 2. Tiež musíš držať konzumáciu spravovaných potravín, obzvlášť sacharidov na minime (aspoň niekoľko mesiacov, pokým sa stav nezlepší a najmä v zime), 3. Rovnako by si si mal kontrolovať svoje krvné testy a niektoré markéry v nich, aby si mal v tele nízky zápal. Minimálne vysokosenzitívny CRP, ktorý by mal byť čo najbližšie k nule. Ak leptín aj zápal v tele totižto stúpa, naše pH sa mení a telo sa viac oxiduje (prichádza o elektróny), čím sa znižuje aj Redox. Ak nám klesá Redox, netvoríme ani dostatok ATP, a kolagén začína v tele degradovať. Kolagén je hydrofilný a jeho úlohou je mať pri sebe vodu pripravenú absorbovať slnečnú radiáciu, vďaka ktorej separuje protóny od elektrónov. Aj preto ti môže strata Redoxu a zníženie funkcie prvého komplexu privolať nedostatočnú tvorbu ATP, ktorá vyústi v stratu vody a disfunkciu kolagénu, ktorý už nebude schopný prenášať elektrický stimul z mozgu po palec na nohe a naopak. Presne preto dnes ľudia viac trpia neurodegeneratívnymi problémami, ktoré sú spojené s problémami s črevom aj pokožkou a tiež s predčasným zhoršením kostnej hmoty, platničiek a chrbtice. A týka sa to čoraz viac mladších a mladších ľudí. Keď do toho pridáme nadbytok umelého svetla aj EMP (vlnenia), naše bunky a mitochondrie sa stanú ešte viac dehydratovanými, náš vitamín D aj vitamín A poklesnú a začnú sa objavovať ďalšie a ďalšie problémy…\n\n4. Preto si dávaj pozor na umelé svetlo, hlavne v noci, a rovnako aj na umelé EMP. Postupne ťa o ňom naučím viac. Okuliare na blokovanie modrého svetla by mali byť pre teba nutnosťou a to nezávisle na tom, či už máš nejaký problém alebo nie. Pamätaj si, že keď problém nastane, môže byť už neskoro. Ty chceš problémom predchádzať a svoje Zdravie, aj výkonnosť mať vo svojich rukách! Kvalitné okuliare Kugoglasses\n\n5. Tiež si dávaj pozor na položený notebook, či tablet na nohách a rovnako zapnutý mobil v blízkosti brucha (kabelky, vrecko nohavíc,…). Ver mi, vodík v tvojom bruchu na to reaguje viac, ako si myslíš. 6. Ďalšia vec, ktorú by si mal do života zaradiť je využívanie IČ svetla. Toto svetlo ťa penetruje veľmi hlboko a rovnako sa dostane nie len cez tvoju lebku, ale aj cez vrstvu tuku na bruchu. Či k tomuto môžeš využiť aj fotobiomoduláciu (LLT) pomocou infračerveného panelu? Áno môžeš, no musíš vedieť čo robíš. Panel vyberaj múdro, dávaj si pozor na blikanie (flicker efekt) a tiež musíš poznať intenzitu a silu, aby si vedel ako často, ako dlho a v akej vzdialenosti ho využívať. Inak môže byť dávka jedom. Tiež ti odporúčam zaradiť pri problémoch s črevom kurkumín (kurkumu) a dokonca môžeš zvážiť aj jeho vyššie, terapeutické dávky. Ideálne však je zaradiť spolu s resveratrolom, pretože takto má kurkumín ešte silnejší efekt. Záver a Pozvánka na  To mi ver. 😉 Ak sa ti článok páčil, a myslíš, že môže niekomu pomôcť, kľudne ho \n\nNa záver ti dávam do pozornosti Možnosť registrovať sa na \n\nNo a my dvaja sa čítame alebo počujeme už pri  tak zostaň naladený 😊\n\nAktualizácia: Záznam \n\nNovinka: K dispozícií záznam sciencedirect.com/topics/immunology-and-microbiology/bacteroides",
  "date": "2021-10-09T00:00:00+02:00",
  "excerpt": "",
  "scraped_at": "2025-07-03T18:50:56+02:00",
  "word_count": 3175,
  "source_file": "revo_amozog_5_Mikrobim_atrviaca_sstava.json",
  "cleaned_word_count": 3493,
  "cleaning_metadata": {
    "cleaned_at": "2025-07-17T10:06:54.719626",
    "original_word_count": 3175,
    "cleaned_word_count": 3493,
    "reduction_percentage": 9.04
  }
}