{
  "url": "https://jaroslavlachky.sk/matrix-9-elektricka-rezistencia-verzus-vodivost-v-biologii/",
  "title": "Matrix #9 Elektrická rezistencia verzus vodivosť v biológii",
  "content": "Vieš prečo má každý kábel (vodič) rozdielny prierez (hrúbku)? A prečo sa inkadescentná žiarovka rýchlejšie vypáli ako LED? A čo tak toto – prečo je tvoja CRYSTA ponorená v deutéria zbavenej vode? Odpoveď na všetky tri otázky je odpor (rezistencia). Vďaka kladeniu odporu totiž termalizujeme tok elektrónov, meníme ho na svetlo a zároveň určujeme smer jeho toku! Všetky tieto body využíva sama príroda aj biológia. Dnešný článok zároveň zverejňujem súčasne aj s novým  A platí to aj opačne – ak čítaš iba tento článok a chceš pochopiť viac, napr. prečo by si mal pri opaľovaní sa v lete robiť alebo skôr nerobiť jednu dôležitú vec – odporúčam ti zhliadnuť aj nový júnový S. Ak chceš byť informovaný vždy medzi prvými o zverejnení nového článku/podcastu, prihlás sa na \n\nPrečo dnes hovoríme o elektrickej rezistencii a nie len o vodivosti?\nAk si čítal moje, najmä o mitochondriách, DHA alebo biofyzike, vieš, že často spomínam slová ako „vodič“, „polovodič“, „prúd“ či „elektróny“. (Ak máš chuť prečítať viac teraz, odporúčam aj články: KB#23 – Kináza, fosfatáza a endogénne UV svetlo\nMatrix #3 – Mitochondria ako piezoelektrický vodič)\n\nSamotné pojmy „vodič“, „polovodič“, „prúd“,… teda verím vysvetľovať nemusím, no pre istotu pre laikov zhrniem: Vodič je materiál (kov, kryštál), ktorý má rovnako usporiadané atómy, cez ktoré dobre vedie elektrický prúd (elektróny cezeň prechádzajú sem a tam). Polovodič je materiál (kryštál), ktorý má rozdielne atómy a práve pomocou nich (pridávanie/odoberanie) a tiež pomocou vonkajších vplyvov dokáže prúd (elektróny a protóny) viesť alebo aj brzdiť. Dnes však otvoríme ďalšiu kapitolu a tou je rezistencia. Teda odpor. A nie, nemyslím odpor voči systému, aj keď aj ten je niekedy zdravý. Hovoríme o elektrickom odpore, ktorý je paradoxne nevyhnutnou súčasťou vodivosti. A dokonca aj produkcie svetla. Ako je totiž jasné aj z popisu samotného vodiča a polovodiča, odpor je ich súčasťou. Pretože kedykoľvek elektróny neprúdia so 100% efektivitou, znamená to, že je im v ceste kladený nejaký odpor. No a väčší odpor znamená pomalší flow a opačne. Dnešný článok zároveň vychádza z veľmi zaujímavých a nových vedeckých prác (Nirosha J. Murugan a Martin Picard), ktoré odporúčam prečítať, ak nie si oboznámený s „energy resistance principle„. (4) teraz poďme k veci. Elektróny, polovodiče a svetlo: Keď elektrina svieti\nKrátky jednovetový sumár pre každého – čo je vodič a polovodič už vieš. Bežný vodič máš napr. kábel v stene, zvyčajne z medi, a polovodič máš napr. súčiastky v mobile, laptope, zvyčajne z kremíka s prímesami iných prvkov (germánium,…). Teraz si pripomeňme, ako vlastne polovodiče fungujú – a čo s tým má svetlo. V článku KB#23 o kinázach a fosfatázach som vysvetľoval, že keď elektrón v polovodiči prestane tiecť, „padne“ do tzv. diery po protóne a dôjde k tzv. „rekombinácii“. To znamená, že elektrón zpadne zo svojho vodivého pásma do valenčného pásma, kde ho čaká jadro (protón). KB #23 Kináza a fosfatáza = zmena veľkosti štrbiny polovodiča do úzkeho alebo širokého pásma\n\nTento proces uvoľní svetlo – s konkrétnou vlnovou dĺžkou, ktorá zodpovedá zakázanému pásmu (z ang. „bandgap“) daného polovodiča.\nTento efekt sa používa napríklad v LED diódach, ktoré doma všetci používame. LED-ka obsahuje tranzistor, ktorý prevádza elektrón jedným alebo druhým smerom, respektíve ho zastaví (0 verzus 1), no a keď sa dostane na správne miesto, zastaví sa, spadne z vodivého pásma do valenčného a vylúči svetlo, ktoré má presne vlnovú dĺžku ako toto zakázané pásmo a LED zasvieti. Je to jednoduchá matematika. Presne ako keď ty potrebuješ medzi zemou a poschodím zdolať 9 schodov, tak cestou nazad tiež zostúpiš po 9 schodoch. Elektrón zasa na to, aby viedol prúd potrebuje konkrétny typ svetla (napr. 320 nm, apod.), a následne keď tento elektrón zastaví a spadne, rovnaké svetlo vylúči. No a každý atóm má elektróny so svojou špecifickou energiou a kvantovými vlasnosťami, čo znamená, že každý z nich absorbuje a vylučuje trochu iný typ svetla (frekvenciu a vlnovú dĺžku). Jednoduchšie to už neviem, tak verím rozumieš. Je to podobné ako fraunhoferove línie, o ktorých som viackrát hovoril vo  \nKeď sa teda v LED-ke prúd zastaví → elektrón spadne → uvoľní sa svetlo = BLIK! Presne takto funguje aj endogénne UV svetlo v našich mitochondriách, ale aj vo zvyšku tela (napr. kolagén/kosti, …).\nA teraz príde zaujímavosť: na to, aby sa prúd mohol zastaviť, musí existovať odpor. Bez odporu by elektrón len tiekol bez kontroly a toto je niečo, čo si veľa ľudí neuvedomuje, a mňa veľmi teší, že sa to mení, čoho dôkazom sú aj tieto nové vedecké práce a nový, mladí vedci, ktorí kvantovú biológiu experimentálne skúmajú. Rezistencia teda nie je chyba – je to biologický „tlmič“, ktorý umožňuje meniť energiu na svetlo. Mitochondrie pripomínajú solárne články\nTo, že mitochondrie nie sú len „elektrárne“ bunky, už verím vieš. Väčšina laikov ich označuje len takto, alebo mitochondrie vôbec nepozná, no robia toho omnoho viac. Ak by si ich mal opísať trochu viac „aktuálnejšie“, tak sú skôr bio-elektromagnetické procesory a kvantové nanomotory, ktoré robia niekoľko vecí: generujú elektrický prúd pomocou tokov protónov a elektrónov (odborne sa to volá pozitívny elektrický prúd, alebo aj protonicita = tok protónov a elektrina = tok elektrónov),\nvedú el. prúd cez polovodiče (napr. cez CRYSTU, vodu,…),\npoužívajú piezoelektrický efekt (mechanické napätie menia na elektrický potenciál, čo je dôvod prečo sa pri betaoxidácií stláčajú),\na niekedy aj pyroelektrický efekt (zmena teploty = zmena el. náboja, čo je dôvod, prečo tvojim fasciam robí dobre menenie teplôt, ako napr. močenie sa do horúcej vs studenej vody,…). Viac o tomto píšem v článku Matrix #3 – Mitochondria je piezo aj pyzoelektrická, kde som ukazoval, ako DHA a mitochondrie pracujú ako kvantové počítače, nano motory a zároveň ako termoelektrické systémy.\nNo a teraz, po aktualizovaní niektorých vedomostí a pojmov si zároveň zapamätaj, že mitochondria má nielen vodivosť a množstvo polovodičov, ale vykazuje logicky aj odpor. A to v odlišne, v závislosti na danej časti. Tento odpor (rezistencia) určuje, kedy a kde sa elektróny zastavia – a premenia na svetlo. Čo je elektrický odpor (rezistencia) a ako súvisí s prúdom, či el. napätím?\nRezistencia, odborne R, je fyzikálna veličina, ktorá určuje, ako veľmi materiál brzdí tok elektrického prúdu. To je pochopiteľné a myslím každému jasné, aj bez elektrotechnickej školy. „Odpor“ je proste odpor (zamedzenie prirodzenému toku/flow-u) 🙂Základný vzorec znie:\nElektrický odpor je fyzikálna veličina, ktorá vyjadruje schopnosť materiálu zabraňovať prechodu elektricky nabitých častíc. Je definovaný ako podiel napätia a prúdu prechádzajúceho predmetom následkom tohto napätia. Kde: R je rezistencia (Ohm),\nU je napätie (Volt),\nI je prúd (Ampér). Aby cez vodič mohol tiecť prúd, musí tam byť potenciálový rozdiel (napätie). Čím väčší odpor, tým menší prúd — alebo viac energie potrebujeme na jeho udržanie.\nPre laikov môžem tento úsek vysvetliť príkladom, aký často používam. Elektróny si predstav ako molekuly vody. Napríklad rieku – v rieke sú molekuly vody (akože elektróny) a keď rieka tečie, je to ako elektrický prúd (elektróny tečú). Samotnú rieku a jej daný objem (šírka a výška koryta) si predstav ako elektrické napätie. Keď napríklad postavíme na rieku hrádzu, a bude tam rovnako vody ako predtým, tok sa zastaví, no hladina začne stúpať. Táto stúpajúca hladina práve skvelo odzrkadĺuje elektrické napätie. Čím väčšie (viac miliVolt) tým väčšia hladina vody a tým väčší „potenciál“ sa vyvíja na to, aby sa rieka pohla (aby sa elektróny presunuli a indukovali prúd). No a samotné množstvo vody, ktoré pretečie za jednotku času si vieme predstaviť ako prácu/výkon (watt), ale to teraz podstatné nie je. Prirovnaniu vyššie verím chápeš. Keď je v rieke v nejakej šírke brehu napríklad tisíc litrov vody Povedzme ako tisíc elektrónov, nič ju nebrzdí, je to celkom slušný tok. Jej výška (napätie) je veľmi nízke a tok (prúd) plynulý. Avšak stačí rieke prierez zúžiť, nechať rieku plynúť cez malý otvor a tok sa hneď zníži (prúd klesne a napätie vzrastie). Keď tam napr. spravíme hrádzu, vody sa nahromadí viac (napätie sa zvýši) a potom malú dieru zväčšíme na veľkú dieru a zrazu vzrastie aj prúd, pretože je na vodu (elektróny) vyvíjaný väčši „ťah“ (elektrické napätie). Rozumieš? No a nezabúdaj, že naše mitochondrie na svojej membráne zhromažďujú až 30 miliónov Voltov na meter. To je sakra sila (sila blesku, aby som bol presný)!. No a v polovodičoch (obzvlášť v biológii) je to ešte zaujímavejšie, pretože rezistencia (STAVANIE POMYSLENEJ HRÁDZE) tu nie je len prekážka – ale mechanizmus prepínania toku elektrónov a tvorby svetla. Ako biologické tkanivá regulujú elektrický tok – aj cez rezistenciu\nV klasickej elektronike máš diódy, tranzistory, odporové členy,…. V ľudskom tele máme pre z: membrány s bielkovinami a mastnými kyselinami (vodiče aj izolanty),\ncytochrómy, ktoré prenášajú elektróny a protóny (polovodiče),\na tkanivá ako kolagén, fascie, ktoré sú piezo, pyro a flexoelektrické,\na samozrejme vodiče. No a tu je pointa:Naše biologické tkanivá sa správajú ako polovodiče, ktorých rezistencia sa mení v čase a priestore a je to tak schválne (niekto by to nazval „vyšším zámerom“).Tak, že v jednej chvíli umožňujú prenos – inokedy ho brzdia – a tak vytvárajú podmienky na: prenos elektrónov,\nprenos protónov,\ngenerovanie endogénneho svetla,\nlokálne informovanie iných molekúl pomocou optiky a elektroniky. Ako do tohto konceptu zapadá solárny mozoľ a (ne) vodivosť melanínu?\nPresne preto som už roky dozadu v mojej knihe Kvantová biológia, v kapitole 3.6 – Solárny mozoľ, písal o tom, ako sa bezpečne opaľovať a budovať svoj solárny mozoľ aj eumelanín. Obrázok z knihy Kvantová biológia\nMelanín je tiež polovodič, no nie hocijaký. Má viaceré formy – no najmä jeho forma eumelanín, ktorá je v našej epidermis najviac zastúpená, má fascinujúcu vlastnosť:\nEumelanín je vodivý, len keď je hydratovaný.Iné formy melanínu sú v hydratovanom stave naopak nevodivé – rezistentné.\nPráve preto sa (podľa mňa) naša pokožka pri pobyte na slnku vysušuje – aby sa zmenila vodivosť eumelanínu, čo je dôvod, prečo by si pred a po pobyte na silnom UV mal robiť jednu vec a naopak nerobiť inú (aká to je, hovor´=im vo \nTakto sa „eu“ stane viac rezistentným, čím zmení tok elektrónov na povrchu – a umožní presun protónov dnu aj produkciu endogénneho UV svetla pod epidermisom, kde už UV zo slnka neprenikne, no potrebujeme ho tam. Telo teda pomocou zmeny rezistencie v koži dokáže meniť vodivosť polovodičov aj melanínu → regulovať svetlo → a spúšťať biologickú aktivitu. Prečo potrebujeme aj vodivosť, aj odpor\nVodivosť nám umožňuje prenášať energiu. Ale odpor nám umožní energiu meniť./transformovať. Presne preto som v úvode napísal, že inkadescentná žiarovka vydrží menej svietiť ako LED. Je to fakt a je to dobré. Inkadescentná totiž svoj vodić viac prehrieva (kladie odpor), vďaka čomu sa energia transformuje (termalizuje) a unika´nejaké teplo vo forme infračerveného svetla. Vďaka odporu sa teda dá: zastaviť elektrón,\nspôsobiť jeho „pád“ do diery (v polovodiči),\nuvoľniť fotón (svetlo), ktoré má vlnovú dĺžku rovnú zakázanému pásmu,\nspustiť ďalší biologický proces,…\n\nJe to ako v hudbe. Prúd elektrónov je melódia, ale odpor sú pauzy, ktoré dávajú tónom zmysel. Bez odporu by bol len hluk. Presne to robia aj tvoje mitochondrie, kolagén či fascie. Ich polovodivé vlastnosti im umožňujú viesť signály, ale práve dynamická rezistencia im umožňuje meniť tieto signály na: svetlo (napr. UVA, UVB, IR), lokálnu aktiváciu enzýmov (napr. redoxové reakcie), optickú komunikáciu medzi bunkami a mnoho ďalšieho. Záver alias biologická inteligencia tela je vo variabilite odporu\nNaše telo nie je kábel, cez ktorý len preteká prúd. Je to inteligentná, dynamická elektromagnetická anténa, ktorá reguluje kam prúd tečie, kde netečie, kde sa zastaví, a kde sa zmení na niečo úplne iné – napríklad svetlo. V tele zároveň prebieha viac ako len chemické reakcie. Prebiehajú tam elektromagnetické procesy na úrovni femto a atto sekúnd, optické signály, elektronické signály, elektro-motorické signály,…\n\nPresne preto je rezistencia rovnako dôležitá ako vodivosť.Bez odporu by nebolo svetla a bez odporu by nebolo selektivity, pretože by polovodič nevedel, kde má byť tok elektrónov dokonalý (bez straty, so 100% efektivitou, ako je to pri TI), kde sa má naopak spomaliť (aby produkoval IČ svetlo) a kde sa má zastaviť (aby nepreťažil okruh a/alebo, aby elektrón uvolnil svetlo). Na záver sa zamysli nad týmto: Ak pripustíš, že tvoje telo je celé z polovodičov, ako mu pomáhaš správne regulovať tok a odpor?Piješ dostatok vody, vtedy kedy máš a naopak nechávaš svoje mitochondrie produkovať dostatok deutéria zbavenej vody keď piť nepotrebuješ? Buduješ svoj melanín cez prirodzené slnečné svetlo? Dopĺňaš DHA? Dopĺňaš dostatok kvalitných tukov a proteínov? … Pretože iba vtedy, keď vieš elektrón zastaviť, vieš z neho získať svetlo – aj život. Záverečné zhrnutie\nAk sa ti článok páčil a chceš ma podporiť v práci, alebo si myslíš, že môže pomôcť niekomu z tvojich známych, P.S. Ak chceš byť informovaný vždy medzi prvými o zverejnení nového článku/podcastu, prihlás sa na \n\nNadchádzajúce živé akcie na r. 2025\nS radosťou dávam tiež von info o prvých najbližších živých akciách, kde sa môžeme vidieť a ako obyčajne – teším sa na každého! 🙂 Už som si zvykol, že vždy sa spoznám/-e minimálne s nejakým novým Mitochondriakom a práve o tom to je. Prepájať sa navzájom. Najbližšie sa môžeme vidieť/stretnúť počas 3 dní na najväčšej Bitcoinovej konferencii BTCPraque v Prahe. Všetky bližšie informácie o akciách, aj ďalšie akcie, kde sa môžeme stretnúť, budú pribúdať priebežne a nájdeš ich na tejto stránke. 19.06.-21.06.\nBTCPraque 2025\n\nBTC Praque 2025- prednáška by Jaroslav Lachký, and EasyLight Mitochondriak\n\nZistiť viac\n\n*Všetky bližšie informácie o akciách, aj ďalšie plánované živé akcie, kde sa môžeme stretnúť, budú pribúdať priebežne. Pre viac info ako prvý sa \n\n 2025 vieš zakúpiť JEDNORAZOVO a prístup ku množstvu materiálom, ktoré tam je a neustále pribúda získaš NAVŽDY (nech má každý možnosť študovať svojím tempom)! )\n\n Zdieľaním mojich článkov/podcastov, či zakúpením akéhokoľvek produktu na mojom eshope. Balíček tlačených kníh Spoznaj Svoju Biológiu (2+1)\n\nEasyLight Mitochondriak® | Light therapy \n\nTiež dávam do povedomia každému, koho zaujíma téma terapie červeným svetlom a celkovo „mito-hackingu“, projekt EasyLight Mitochondriak®. EasyLight Mitochondriak je rovnako ako môj blog, predovšetkým o mitochondriách a o edukácií ľudí o dôležitosti svetelnej výživy a nie je to iba o infrapaneloch. Téma mitochondrií je veľmi dôležitá a akýmkoľvek spôsobom dokážeme mitochondriám dodať dostatok elektrónov a svetla, tak je to v ich prospech. Tiež tam nájdeš novinku, ktorou sú barefoot uzemnené topánky. Ako každý môj člen vie, takéto topánky nosím sám roky, viacerý z vás ich máte tiež (či už svojpomocne urobené, zo zahraničia, apod.) a momentálne sa Erik podujal aj na ich predaj priamo u nás na SK a CZ. Všetky info sú tu >>\nTiež môžete na čokoľvek aj po Vianociach na eshope easylight využiť zľavový kód na 10% zľavu „jaroslavlachky“. Zdroje, štúdie a spotá literatúra: Moja kniha – Kvantový Biológia by Jaroslav Lachký\n\n – „The Energy Resistance Principle“ (2024), z ang. „Princíp energetického odporu„, ktorá redefinuje klasické chápanie vodivosti v biologických systémoch a ukazuje, že energia nie je len o prenose, ale aj o odpore voči tomuto prenosu – pretože práve cez odpor vzniká zmysel, kontrola a informácia.",
  "date": null,
  "excerpt": "",
  "scraped_at": "2025-07-04T11:14:00.440548",
  "word_count": 2628,
  "source_file": "Matrix_9_Elektrická_rezistencia_verzus_vodivosť_vb.json",
  "cleaned_word_count": 2432,
  "cleaning_metadata": {
    "cleaned_at": "2025-07-17T10:06:54.442423",
    "original_word_count": 2628,
    "cleaned_word_count": 2432,
    "reduction_percentage": 9.49
  }
}