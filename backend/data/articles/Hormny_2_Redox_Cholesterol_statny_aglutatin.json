{
  "url": "https://jaroslavlachky.sk/hormony-2-redox-cholesterol-statiny-a-glutation/",
  "title": "Hormóny #2 Redox, Cholesterol, statíny a glutatión",
  "content": "Ako súvisí Cholesterol s Redoxom a prečo naše mitochondrie v strese vyžadujú, aby pečeň zvýšila produkciu LDL cholesterolu? A ako do toho zapadá vitamín C, antioxidant glutatión, či lieky statíny? Aj na toto sa dnes pozrieme. P.S. Článok si môžeš vypočuť aj ako nahovorený Audio podcast a nájdeš ho TU. SUMÁR ČLÁNKU\n\nPrečo Nový rok začínam sériou Hormóny a čo ťa v nej čaká?Aký má vzťah Redox a Cholesterol?Ako zníženie Redoxu + zápal spravia z LDL „škodlivé“ sdLDLAko môžeš sám zistiť podľa krvného rozboru, či je tvoja krv viac ako MED alebo ČISTÁ VODA?Sú lieky statíny toxín pre mitochondrie?Statíny a glutatiónZáver alias na čo sa môžeš tešiť nabudúce\n\nHormóny ako Štart do Nového roku + čo ťa čaká? Dnešný článok bude kratší, keďže je prvý tento rok (nechcem začínať príliš zhurta), no je veľmi potrebný. Po dlhšom zvažovaní, aké články tento rok uverejním ako prvé, som sa rozhodol, že to bude práve séria Hormóny, ktorá si toto miesto zaslúži. Prvý článok o dôležitosti cholesterolu bol zverejnený minulý rok, počas série Črevo a mozog a práve teraz nadviažem a ukážem ti ďalšie veci. Na cholesterol sa pozrieme dnes, aj v nasledovných článkoch a vždy z nového uhľu, pretože ako vieš, cholesterol je základný stavebný kameň steroidných hormónov. Už o týždeň sa dozvieš ako naozaj cholesterol pracuje, ako sa ti plaví v krvi, ako jeho VEĽKOSŤ súvisí s jeho ENERGIOUa tiež ti ukážem niektoré z mojich krvných testov (áno, uvidíš aj aký mám cholesterol). A hoci sú moje hodnoty pre teba irelevantné (každý je individuálny), ukážem ti ich schválne, pretože chcem, aby si tieto TEORETICKÉ veci videl aj v PRAXI a spájal si to v hlave. Rovnako nezaškodí transparentnosť. Tiež ti v nasledovných článkoch ukážem, aký obrovský vzťah je medzi CHOLESTEROLOM, MITOCHONDRIAMI, STEROIDNÝMI HORMÓNMI, ale aj CIRKADIÁNNYM RYTMOM, pretože zistíš, že je to práve MITOCHONDRIA, ktorá steroidný hormón tvorí…\n\nPozrieme sa ako súvisí vitamín A s hormónom štítnej žľazy FT3, s cholesterolom a tvojím zdravím, a potom pochopíš, prečo si naozaj potrebuješ svoje hormóny, ale aj cholesterol občas sledovať, a ako odzrkadľujú PROSTREDIE, v ktorom žiješ a celý tvoj INDIVIDUÁLNY KONTEXT. Tiež sa ti  chystám poodhaliť aj nejaké ďalšie praktické info o tom, čo môžeš sám o sebe zistiť a aké krvné testy by si si mohol pravidelne robievať a ukážem ti aj nejaké moje ďalšie výsledky krvných testov na ukážku, aby si si veci vedel opäť lepšie predstaviť. (Uvidíš aj hodnotu môjho cholesterolu, Inzulínu, a niektoré ďalšie veci.)\n\nVerím, že táto séria článkov bude veľmi užitočná a hlavne aj praktická a práve preto bude ako prvá. Budeš sa ku nej môcť kedykoľvek vrátiť a zároveň na tieto veci budem odkazovať aj sám, o Kvantovej Biológií, Vode, či Epigenetike, ktoré v najbližších mesiacoch uverejním. Poďme teda na to. Aký má vzťah cholesterol a Redox\n\nZ prvého článku série si môžeš pamätať prečo je bez cholesterol by nebol život. Naše ľudské telo potrebuje každý deň zhruba 1 až 3 gramy cholesterolu. To znamená, že nezávislé od stravy, vždy ho v tele syntetizuje. Potrebuje ho na mnohé veci ako napríklad tvorbu všetkých hormónov (hlavne chlapov zaujme, že testosterón a rastový hormón sa z neho tvoria), na tvorbu novej kože, buniek, svalov, kostí, na správne fungovanie mozgu, na detoxikáciu v tele, a vlastne asi na všetko. A koniec koncov, cholesterol potrebujeme aj na udržanie Rexodu. Áno, dobre čítaš. Ak naše bunky a mitochondrie strácajú Redox (teda prestávajú dobre kontrolovať pohyb elektrónov a protónov), ich potreba po cholesterole stúpa. Práve preto v tomto prípade naša pečeň zvýši tvorbu LDL, ktorý v krvi stúpne. Vyšší LDL cholesterol totižto stabilizuje funkciu vnútornej membrány mitochondrie počas stresu, kedy mitochondria rapídne „ždíma“ zo seba všetko, čo môže, aby tvorila ATP, VODU a IČ svetlo. Zvýšený LDL v skutočnosti pomáha mitochondriám udržať si elektrický náboj. Teraz však aj druhá strana mince. Na správne použitie cholesterolu v tele a bunkách potrebujeme aj nejaké „medzičlánky“, aby vďaka nim cholesterol stabilizoval membrány a vytvoril aj potrebné steroidné hormóny, na čele s Pregnenolónom. Čo to znamená? Že ak bunke chýbajú látky, ktoré potrebuje na využitie cholesterolu, môže nastať problém. Rovnako môže nastať problém, ak je v okolí znížený REDOX permanentne (napr. vďaka užívaniu liekov ako Statíny). Pamätaj, že lokálna strata Redoxu = zmena pH = zníženie pH = zníženie exkluzívnej zóny = zvýšená koncentrácia protónov a teda znížená koncentrácia elektrónov, čo znamená zvýšený ZÁPAL. Zvýšený zápal si vieš v krvi zmerať ako zvýšený CRP (čítal si o ňom v posledných článkoch série Črevo a mozog). Ak je v tele a pečeni takto konštantne zvýšený zápal, telo rýchlejšie využíva endogénne antioxidanty, vrátane vitamínu C, ale aj glutatiónu. To znamená, že endogénny glutatión v tkanive klesá a naše telo z krvi odčerpáva viac a viac vitamínu C, vďaka čomu sa všetko v krvi začína viac oxidovať. No a čo je ako prvé, o čo by si sa v krvi mal báť? Cholesterol. Oxidácia cholesterolu v krvi. Až takto sa cholesterol stáva skutočne zlou látkou zvanou sdLDL, ktorá sa ľahko oxiduje. Nemá to však nič spoločné s tým, koľko cholesterolu jeme alebo ako si ho v krvi liekmi znížiš. Cholesterol v krvi bude tak či onak, no to, či sa z neho stane sdLDL a bude sa oxidovať záleží iba na lokálnom Redoxe a teda zápale. Ako znížený Redox spraví z LDL sdLDL\n\nsdLDL je skratka pre small Dense LDL, čo v preklade znamená malé denzné LDL a ak si spomínaš na Článok Črevo a mozog #10 o FIAF a LDL, niečo by ti práve malo dôjsť. V článku si sa dozvedel, že LDL majú rôzne veľkosti a idú od VLDL (zlý cholesterol), ILDL, LDL až po HDL (dobrý cholesterol). No a sú to práve VLDL (LDL veľmi malej hustoty), ktoré sú tie „zlé“ a naopak HDL (LDL vysokej hustoty), ktoré sú tie „dobré“. Čím má totižto LDL obal väčšiu hustotu, znamená to, že prepravuje viac cholesterolu, ale hlavne viac proteínov a taktiež, že je jeho veľkosť (objem) a hmotnosť menšia. VLDL je teda objemovo najväčší a najťažší a HDL je zas objemovo najmenší a najľahší. No a všetko čo je objemovo menšie, je ternodynamicky efektívnejšie. Práve preto sa až vzniknutý sdLDL stáva v krvi hrozbou, pretože takto daný proteínový obal LDL získava na objeme, vďaka čomu sa v krvi pohybuje pomalšie a má teda väčšie riziko oxidácie. Je to však už iba odpoveď na to, keď tvoja krv prichádza o Redox a exkluzívnu zónu a jej viskozita sa podobá viac medu ako čistej vode. Keď je totižto tvoja krv viac ako med, potrebuje tam mať objemovo väčšie LDL (podobné bowlingovej guli), ktoré túto hustú krvnú plazmu prerazia. Naopak ak tvoja krv získa nazad Redox, bude v nej vždy menej sdLDL, ktoré budú vybalancované s HDL, ktoré majú malý objem (podobajú sa pinpongovej loptičke), pretože ľahko prerazia krvnú plazmu, ktorá bude ako čistá voda. Rozumieš? Viem, že sa tieto slová možno na prvýkrát zdajú čudné, no neboj sa, všetko pekne pochopíš v nasledovných článkoch, kde ti zároveň ukážem aj nejaké čísla a výpočty, ale tiež reálne hodnoty mojich krvných testov. Potom pochopíš, že mať vyšší cholesterol nemusí byť nič zlé a ani VLDL v krvi nie sú iba zlé. Všetko je to o balance a o tom, ako tvoja krvná plazma pracuje a aký Redox má, pretože od toho závisí, koľko ktorých LDL tam bude (VLDL, LDL, verzus HDL). Ako zistiť podľa krvného obrazu, či je tvoja krv viac ako MED alebo ako ČISTÁ VODA? Tu je jeden lacný test, ktorý ti aj lekár robí pri krvnom rozbore je ním niečo, čo sa označuje MCV (mean corpuscular volume) čo je vlastne priemerný OBJEM tvojich erytrocytov v krvi (červených krviniek). Osobne tento údaj vidím často zvýšený u ľudí, ktorý majú nejaký autoimunitný problém, týkajúci sa napr. štítnej žľazy, apod. Teraz už vieš, že až ho u seba zbadáš zväčšený, poukazuje ti na to, že tvoja krv jednoducho z nejakého dôvodu zvýšila viskozitu (podobá sa viac medu) a vyžaduje viac bowlingových gúľ. Preto červené krvinky zväčšili svoj OBJEM, aby túto krv prerazili. Už teda aspoň trochu rozumieš, prečo sa na cholesterol nesmieš dívať ako na STRAŠIAKA, ani ako na nejaké číslo na krvnom teste? Cholesterol je niečo, čo potrebuješ. BODKA. Až kontext rozhodne o tom, či jeho množstvo v krvi alebo v tkanivách môže byť nebezpečné alebo nie, no tak či onak, jeho umelé znižovanie problém nikdy nevyrieši. Ďalšia BODKA. Keď povedzme tvoje bunky v nejakom orgáne prichádzajú o energiu (pomysli na stratu elektrónov a Redoxu), tunajšie mitochondrie zvýšia spotrebu cholesterolu a pečeň tam krvou začne vysielať viac LDL. LDL totižto ako už vieš z tohto článku neprepravuje iba cholesterol, ale aj mastné kyseliny. No a mitochondria využije oboje. Tvoje mitochondrie využijú cholesterol, aby zastabilizovali svoju vnútornú membránu, ktorá stráca Redox a klesá jej množstvo miliVoltov a rovnako využijú donášku mastných kyselín, z ktorých získajú stabilnú a vysokú donášku vodíka (pomysli na hromadu protónov a elektrónov), vďaka ktorým udržia stabilný flow na svojej membráne. Iba takto sa udržia v poriadku v ťažkých situáciách. Žeby bol toto naozajstný dôvod, prečo sa pred pár rokmi stali lieky ako Statíny najlepšie predávajúcimi liekmi? Keďže ľudia svoj Redox kvôli okolitému umelému EMP konštantne strácajú a ich pečeň je nútená produkovať viac LDL? Premýšľaj…\n\nStatíny ako toxín pre mitochondrie\n\nMôžu byť teda statíny lieky, ktoré sú v skutočnosti jedom (toxín) pre mitochondrie? Odpoveď je áno. Statíny sú lieky na zníženie cholesterolu, farmaceutiká, a zdravotníctvo na ich predpisovaní a predaji slušne zarába, o tom myslím nemusíme diskutovať. Aby som týmto liekom však iba nekrivdil, statíny cholesterol naozaj znižujú, to je pravda. No ako už vieš, to ešte nemusí znamenať, že to človeku nejako pomáha. Práve naopak. Jeho stav to zhoršuje a to hneď viacerými spôsobmi. Statíny znižujú cholesterol zaujímavým spôsobom, pretože statíny blokujú ENZÝM HMG CoA REDUKTÁZA, ktorý je zodpovedný za ZREDUKOVANIE (pridanie elektrónov) na HMG CoA a teda blokujú tvorbu cholesterolu. Ďalšia vec, ktorú statíny robia je, že inhibujú (teda blokujú) v tele syntézu vitamínu K, Vitamín K je okrem iného zodpovedný za pevnosť tvojich kostí a najmä usmerňuje vápnik, vďaka čomu predchádza ateroskleróze. Možno to bude pre teba prekvapivé, ale teraz vieš prečo ľudia, ktorí berú lieky na zníženie cholesterolu majú vysoké riziko infarktu a aterosklerózy. Zaujímavé, čo povieš? Statíny sa pacientom podávajú aj preto, pretože zvýšený cholesterol je údajne spojený so zvýšením rizika srdcovo cievnych problémov, pričom statíny zároveň toto riziko samé radikálne zvyšujú. To však stále nie je všetko. Je tu ešte niečo, čo súvisí s momentálne veľmi diskutovaným glutatiónom. Statíny a glutatión\n\nStatíny totižto blokujú tvorbu selénoproteínov na čele s dôležitým enzýmom s názvom Glutatión Peroxidáza. [R, R] Tento enzým umožňuje naším bunkám premieňať voľný radikál peroxid vodíka na vodu a molekulárny vodík. A trikrát hádaj, ako to tento enzým robí. Využíva pri tom zredukovaný glutatión (ten, ktorý nabral elektróny). Následne potom využije proteín NADPH z Pentózového cyklu na opätovnú obnovu glutatíónu. Možno teraz opäť vidíš, prečo branie doplnku výživy glutatiónu môžu byť vyhodením peňazí a dokonca ti takýto glutatión môže narobiť ešte viac škody. Nežartujem. Ak ti totižto stúpne glutatión v tkanive, ktorý však nevie podstúpiť reverznú oxidáciu/redukciu, jeho spätná väzba v bunke sa naruší a teda aj jeho endogénna produkcia. Takto sa zhorší tvoja antioxidačná kapacita, ale aj detoxikácia. Ak si k riadkom vyššie ešte prirátaš branie statínov, výsledok si zrejme domyslíš. Ako teda vidíš, cholesterol a jeho metabolické dráhy sú naozaj potrebné na množstvo procesov v tele a preto by tvojim cieľom nemalo byť v žiadnom prípade jeho znižovanie, ale v prvom rade pochopenie. Až keď veciam porozumieš, až potom môžeš urobiť adekvátne rozhodnutie. Záver alias na čo sa môžeš tešiť nabudúce\n\nVerím, že sa ti dnešný kratší článok páčil, a už nabudúce sa pozrieme na niečo zaujímavé a to konkrétne na VEĽKOSŤ, HMOTNOSŤ a rozdielny OBJEM cholesterolu. V článku sa dozvieš, koľko rôznych tipov cholesterolu máš, ukážem ti aj výsledok môjho merania CHOLESTEROLU v krvi a verím, že ti hneď dôjde, prečo je meranie iba celkového cholesterolu alebo samotného LDL cholesterolu samo o sebe irelevantný údaj. No a taktiež uvidíš v najbližších článkoch zopár mojich vlastných výpočtov, ktoré ti verím vyrazia dych! Ukážem ti v nich niečo o glukóze a tuku v krvi a budeš šokovaný, až to takto uvidíš vyobrazené! Takže zostaň naladený 😉\n\nAk si myslíš, že môže článok niekomu pomôcť, kľudne ho \n\nNa záver ti dávam do pozornosti  Veľa z Vás cez Vianočné sviatky využilo možnosť pridať sa za zvýhodnených podmienok, no pre všetkých ostatných, ktorí sa rozhodnú pridať teraz, Jediné, čo ti k tomu napíšem je, že čím skôr „nasadneš na vlak“, tým viac času ušetríš. 125,80 €  89,50 € + poštovné ZDARMAViac o balíčku sa dozvieš TU. No a my dvaja sa čítame alebo počujeme už pri  tak zostaň naladený 🙂",
  "date": "2022-01-08T00:00:00+01:00",
  "excerpt": "",
  "scraped_at": "2025-07-03T18:50:35+02:00",
  "word_count": 1937,
  "source_file": "Hormny_2_Redox_Cholesterol_statny_aglutatin.json",
  "cleaned_word_count": 2099,
  "cleaning_metadata": {
    "cleaned_at": "2025-07-17T10:06:53.966958",
    "original_word_count": 1937,
    "cleaned_word_count": 2099,
    "reduction_percentage": 5.91
  }
}