{
  "url": "https://jaroslavlachky.sk/voz-2-teplo-verzus-teplota/",
  "title": "VOZ #2 Teplo verzus Teplota",
  "content": "Aký je rozdiel medzi Teplom a Teplotou, a prečo nemusí byť využívanie niečoho ako je napr. Horské slnko pre ľudí prospešné, no taký infračervený panel (alebo aj laicky infrapanel) naopak áno? A prečo naozaj veľa ľudí nezvláda UV svetlo, ani vyššiu Teplotu, pričom im vtedy paradoxne chýba Teplo? Dnes ťa čaká ďalší zaujímavý článok, ktorý bude kratší, no plný ako AHA momentov, tak aj mnohých dôležitých a praktických info. Poďme na to! P.S. Článok si môžeš vypočuť aj ako nahovorený Audio podcast. Nájdeš ho tu alebo na stránke s PODCASTAMI. P.P.S. Ak chceš byť informovaný vždy medzi prvými o zverejnení nového článku/podcastu, prihlás sa na \n\nSUMÁR ČLÁNKU\n\nTeplo a Teplota – aký je medzi nimi rozdiel? Prečo môže byť horské slnko zlé, no IČ panel prospešný? Prečo naozaj ľuďom vadí UV? Ako to súvisí s ich polovodičmi? Prečo naozaj športovci veria, že musia jesť sacharidy na dopĺňanie glykogénu? (Pozor, dnes sa po prvýkrát dozvieš ťažkú PRAVDU!)\n\nA ešte o mnoho viac! O čom to dnes bude\n\nMáme tu druhý článok v novej sérii článkov, ktorý bude aj dnes kratší a stručný, no dôležitý. Posledné týždne som to riešil viackrát, zdá sa, že táto téma ľudí stále trochu mätie, čo je úplne pochopiteľné a preto to dávam aj do samostatného článku. O čom to teda dnes bude? O Teple a Teplote. 2 slovíčka, ktoré každý z nás pozná, bežne ich používame, no často  si ich nesprávne zamieňame a to hlavne v oblasti Kvantovej Biológie. Pozrime sa teda na ne bližšie a zároveň teda trochu lepšie pochopíš aj prvému z 3 „živlov“ a to konkrétne Svetlu (Oheň). Infračervené svetlo a Teplo sú totiž v istom ponímaní synonymá, aj preto ich často používam, pretože teplo je forma svetla, ktoré spadá do vlnovej dĺžky IČ, no Teplo a teplota už to isté nie sú! Horské slnko, infrapanel, či dovolenka v lete ako ukážka Teploty a Tepla\n\nTeplo a Teplota nie sú to isté. Slovo Teplo a Teplota neznamenajú to isté. Je v tom teda rozdiel. Práve tento rozdiel, ktorý si ľudia občas zamieňajú potom vyústi v nedorozumenia a nesprávne pochopenie, ale aj odporúčanie, aké mnoho odborníkov, či lekárov ľuďom dáva. Vezmime si len bežný príklad, s ktorým sa ja osobne často stretávam a určite aj ty, ktorým je Slnko, UV svetlo alebo infračervené panely, či rôzne horské slnká. Veľa ľudí vie, že v minulosti ľudia napr. viac využívali horské slnko a že môže mať nejaké priaznivé účinky. Mňa osobne sa aj na to mnoho ľudí pýtalo a niekedy ich možno moja odpoveď sklamala. Horské slnko je totiž veľmi podobné ako keď dnes ľudia chodia v lete, na pár dní v roku, na dovolenku a nárazovo sa nenatrú krémom a spália sa, pričom následne usúdia, že je slnko zlé a obzvlášť UV. Rozdiel je však v tom, že horské slnko je umelá lampa, ktorá je viac koncentrovaná a môže teda narobiť tiež veľa škôd, pričom slnko je úplne prirodzené. Dôvod však, prečo ti tiež môže UV svetlo pekne „popáliť“ pokožku, je jednoducho ten, že naň musíš byť pripravený a daná „príprava“ súvisí práve s rozdielom medzi Teplom a Teplotou! Veď sa len zamysli. Prečo ti je v lete na slnku také teplo? A prečo z mnohých vyhrievačov tiež sála teplo? Prečo sa tvoja teplota a teplota pokožky na UV svetle zvýši? A prečo ti ju zvýši aj horské slnko, avšak taký infrapanel nie? Prečo keď si chorý, tvoja teplota je vyššia, vtedy studenú vodu netoleruješ a je ti paradoxne stále zima? A naopak, keď si v pohode a vystavuješ sa chladu, tvoja teplota je rovnaká alebo dokonca nižšia, no chlad toleruješ dobre a tvoja koža ostane červená, pretože vysiela IČ svetlo (teplo)? Stále nedochádza? Teplo a Teplota sú rozdielne a na to, aby si zvládol zvyšujúcu sa TEPLOTU, potrebuješ výkonné polovodiče! Eshop – Opaľovací Protokol >>\n\nTeplo a Teplota. Aký je medzi nimi rozdiel? Teplo je mierou zmeny, nikdy nie vlastnosťou objektu alebo systému samotného. Preto často hovorím, že teplo = IČ svetlo. IČ svetlo je totiž forma svetla (energie), ktorá môže z elektrónu „odísť“, alebo ju naopak elektrón „získa“ (tzv. excitácia a grounding stav). Čiže keď napr. vyšle niečo teplo, v skutočnosti zo svojich elektrónov odovzdáva energiu vo forme IČ svetla (tepla) a naopak. Teplota opisuje priemernú kinetickú energiu molekúl v materiáli alebo systéme a meria sa v stupňoch Celzia (°C). Čiže teplota je už daná hodnota/vlastnosť objektu, ktorá je odzrkadlená mierou kinetickej energie v jeho atómoch/elektrónoch. Toto sú veci, ktoré sú verím laické a vieš si ich zapamätať a práve dnešný článok venujem ich vysvetleniu, ale hlavne ti ich chcem ukázať aj na mnohých reálnych príkladoch, ktoré každý zažíva, no málokedy nad nimi premýšľa. V budúcnosti totiž tento rozdiel potrebuješ vedieť, aby si Kvantovú Biológiu vedel lepšie uchopiť! Slová/definície vyššie teda možno čudné, no laicky to znamená toľko, že tvoje telo neustále vysiela a absorbuje IČ svetlo (teplo). Avšak teplota tvojho tela varíruje len mierne, respektíve sa udržuje stabilná (aj preto sme teplokrvné cicavce a máme vyšší bazálny metabolizmus, ako iné, napr. jaŠtery na púšti). To je dôvod, prečo sa energia všade vo vesmíre neustále termalizuje, ak nie je využitá alebo uložená okamžite. Aj takto tvoje telo neustále komunikuje a robí mnohé procesy (jednoducho neustále prijíma a vysiela IČ svetlo). Je to podobné ako hra dedko stratil rukavičku. Verím, že tomuto príkladu tiež pochopíš. Detská hra „Dedko stratil rukavičku“ ako vysvetlenie termalizácie energie\n\nUrčite si pamätáš túto hru. Hrali sme ju často v škole ako deti. Len si neustále prehadzuješ predmet (v hre slovne čísla). Aj elektróny si takto neustále prehadzujú svoj fotón (svetlo = IČ), pretože chcú byť vo svojom uzemnenom stave. je to ako ty, keď vo svojom pohodlí. Nezávisle na tom, ako dlho budeš cez deň pracovať, behať, robiť, cvičiť (akože excitovaný stav, kedy elektrón zachytil fotón – energiu), skôr či neskôr si ľahneš a odpočinieš (to je akože grounding stav). Tiež nie si rád, keď ti niekto podá 10 kg vážiacu tašku a chceš sa jej zbaviť. Aj elektrón danú energiu nechce nadlho a musí ju uskladniť, niekomu predať, alebo sa termalizuje. Ak chceš viac, boli o tom aj články v minulosti. Napríklad tento alebo tento. Teraz sa však vráťme k teplote a teplu a ďalším príkladom. Keď ti stúpne teplota, napr. keď je človek chorý, vie, že sa niečo deje. Aký je dôvod? Najjednoduchšie vysvetlenie je, že si v danom tkanive stratil negatívnu entropiu (Poriadok = zápal). Daná oblasť tela, napríklad bunka, už nedrží dobre elektróny a protóny pod kontrolou, čo vyústilo v zápal a ty si to vieš aj ľahko zmerať ako HsCRP. Protóny sú veľmi ťažké a kedykoľvek ich nemáme pod kontrolou, ich kinetická energia sa odzrkadlí ako teplo. Preto je vždy vyššia teplota spojená so zmenou (znížením) pH, pričom nižšie pH je zas spojené s vyššou koncentráciou protónov v roztoku (v našom prípade v bunke a tkanive). Tiež som ti preto od začiatku hovoril, že sa musíš sústrediť na zbieranie elektrónov. Kedykoľvek ich môžeš získať, chceš ich. Preto je pre moderných ľudí grounding dôležitý a tiež viac tuková strava. Obsahuje viac elektrónov. Nemá to žiadne dočinenie s kalóriami. Neznamená to však, že protóny sú zlé. Práve naopak. Avšak bez elektrónov, nedokážeme mať protóny pod kontrolou! Prečo ťa infračervený panel nevyhreje a nezvýši Teplotu aj keď vysiela Teplo\n\nTo znamená, že keď sa človeku zvýši teplota, nie je to rovnaké, ako keď absorbuje teplo (IČ). Presne preto, ak niekto má Infračervený panel tak vie, že ťa moc nevyhreje. Infračervený panel totiž vysiela infračervené svetlo (preto ten názov), čo je vlastne teplo, no tvoja teplota nestúpne. Pýtaš sa prečo? Pretože toto svetlo má málo energie a dobre penetruje tvoje tkanivá. Infračervené svetlo je absorbované vodou, mitochondriami a mnohými elektrónmi v tvojom tele, ktoré túto energiu buď využijú (napr. na pohon ATP-syntázy), alebo ju „uložia na neskôr“ (hlavne do vody, z ktorej sa stane EZ), alebo sa jednoducho termalizuje ďalej (elektróny v jednom tkanive toto IČ vyšlú ďalej, tie zasa ďalej, atď.). Presne preto ťa IČ svetlo samo o sebe nevyhreje. Teda myslím predovšetkým infračervené tipu A (alebo aj IČ-A), to je to, ktorého dopadá aj zo slnka najviac. Jeho energia je totiž malá. Naopak také UV svetlo, to má inú vlnovú dĺžku, to nepenetruje hlboko a dokáže ťa vyhriať a teda ti aj zvýšiť teplotu! To však neznamená, že je zlé. Práve naopak. Len ti to ukazuje, že príroda vie, prečo na Zem UV svetlo dopadá až o hodinu, či dve neskôr ako víde slnko. Tí, ktorí čítali opaľovací protokol vedia presne prečo! Z rovnakého dôvodu nie je dnes moc prospešné ani Horské slnko, čo je umelý a koncentrovaný zdroj. Je odlišný ako slnko. Ako teda fungujuje Horské slnko a prečo ti môže ublížiť, podobne ako jednorazový pobyt na priamom slnku, ak nie si pripravený? Tu máš ďalší príklad. Prečo Horské slnko nie je rovnaké ako Slnko alebo IČ panel? Veľmi v rýchlosti, horské slnko vysiela UV svetlo. UVA a dokonca aj UVB, čo ti môže ublížiť. Moji \n\nNa to, aby tvoje telo zvládlo UV, musí mať pripravené a kvalitné polovodiče. No a na to potrebuje IČ svetlo, teda teplo. Presne preto bol aj Solárny mozoľ, aj opaľovací protokol postavený tak, ako boli. A tí z Vás, ktorí ich Čítali vedia, že v lete v pohode zvládnu slnko aj silné UV svetlo, bez akéhokoľvek opaľovacieho krému. My ho nepotrebujeme, pretože IČ svetlo je náš prírodný opaľovací krém! Aj preto je mi ľúto, keď vidím, aké rady dodnes dermatológovia ľuďom dávajú, pričom ani len nevedia, čo nevedia. Ak by totiž vedeli to, čo nevedia, nerobili by to. Dôvod je totiž zlý stav polovodičov (kolagén v pokožke) ľudí. Ak nie je kolagén v dobrej kondícií, nemôže byť hydratovaný a nebude fungovať. Je to rovnaké ako v polovodičoch v tvojom mobile. Ak si nespomínaš, zopakuj si články o polovodičoch a proteínoch! No a na to, aby bol polovodič funkčný, potrebuje čo? Elektróny! Ďalej? Niečo, čo zníži „bariéru“ medzi P-N prechodom polovodiča, v našom prípade medzi kolagénom a vodou. Čo je to niečo? No predsa chlad alebo IČ svetlo. Oboje totiž umožnia elektrónu v polovodiči prechádzať z bodu A do bodu B ľahšie a polovodič teda bude funkčný. Tvoje polovodiče musia byť FIT, aby zvládli Teplotu\n\nZrejme sa teraz chytáš za hlavu, obzvlášť ak patríš k odborníkom, no hneď vysvetlím. Ak tvoj polovodič nebude pracovať a elektróny nebude presúvať, ale strácať, UV svetlo nie je pre teba. UV svetlo totiž elektróny z polovodiča „vykopáva“ skrz fotoelektrický jav (viď Einsteinovú Nobelovú cenu), a ty si ešte viac ublížiš. Vidíš? Aj takto vyzerá Kvantová Biológia v praxi! Tž každý pozná pocit, keď je chorý, má teplotu, ktorú si aj nameria a nezvládne vtedy chlad. Naopak keď sme zdravý a vojdeme do studenej vody, teplotu vtedy nemáme, no cítime sa super a ostaneme červený (tvoríme si vlastné teplo =IČ svetlo). Rozumieš už? Ty potrebuješ teplo (IČ svetlo) na to, aby si fungoval a práve toto svetlo tvoje telo aj mitochondrie tvoria prirodzene, ako „vedľajší“ produkt, akejkoľvek reakcie, aká v tele prebehne. Preto je vždy nejaká energia termalizovaná. Vyššia Teplota a zlé polovodiče sú tiež dôvod, prečo športovci nevedia tvoriť vlastný glykogén\n\nTo, čo si čítal vyššie, je tiež dôvod, prečo osobne väčšinou viem posúdiť, kedy niekto môže v adaptácií na chlad pokročiť, alebo sa chladu vystavovať a kedy nie. Ak je človek chorý, alebo viem, že má v tele málo elektrónov, síry a DHA, nízke teploty a chlad nie sú moc pre neho. Pýtaš sa prečo? Pretože keď v tkanive nemá dostatok elektrónov, ktoré vytvoria el. náboj MÍNUS, nedokáže mať pod kontrolou protóny (PLUS), ktoré bez kontroly vyústia v lokálny zápal a vyššiu teplotu. Ak by vošiel do chladu, a prehnal to, jeho mitochondrie začnú „vyplúvať“ ešte viac protónov, čo danú teplotu zvýši ešte viac a protóny automaticky generujú veľa ROS. Ak totiž nemáme dostatok elektrónov, naše proteíny v tele nebudú dosť hydrofilné a nebudeme mať v bunke ani dostatok vody. Takto nedokážeme protóny presúvať skrz protónové káble, o ktorých som ti písal v článkoch Kvantovej Biológie! Toto je dôvod, prečo väčšina športovcov dodnes verí, že potrebujú sacharidy na svoj výkon, aby si dopĺňali glykogén. Ak sú totiž ich mitochondrie dehydratované – hádaj čo. Ich „prepínač“, ktorým je Glycerol 3 fosfát dehydrogenáza, nedokáže protóny skrz vodu a membrány mitochondrie presúvať a nedokáže premeniť „kokosový olej“ na glukózu, a oni si budú chybne myslieť, že musia jesť sacharidy, aby svoj glykogén dopĺňali. Je to len ich chybný dohad! A ak mi neveríš, prečítaj si opätovne články o Športe, Pentózovom cykle, glykogéne a reverznom toku elektrónov. Všetko to tam je medzi riadkami napísané, akurát si tomu vtedy nemohol rozumieť! Choroba a vyššia teplota ako finálny dôkaz konceptu\n\nTakže áno, ak má človek zdravotný problém, ako napr. choroba, vtedy je jeho telesná teplota vyššia a teplo nedokáže dobre zachytávať. Dôvod by mal byť aj tebe už jasný, po prečítaní riadkov vyššie, pretože bez elektrónov jeho proteíny nie sú dostatočné hydratované  a nebude tam dostatok vody, čo znamená, že voda na mieste nebude v dostatočnom množstve = dehydratácia! Zapamätaj si teda, že Teplota a Teplo nie sú rovnaké a ak je tvoja telesná teplota vyššia, niečo ti to naznačuje. Niečo ti vtedy zrejme „chýba“. Podobne ako keď ideš na priame slnko a nezvládaš to a prehrievaš sa. Aj vtedy ti niečo chýba. A neznamená to, že na UV svetlo a slnko nemáš chodiť, práve naopak. Znamená to len, že máš postupovať Rozumne. Aj preto jednoduché krvné testy v hodnote 2 eur, ako napr. močovina a kreatinín, vedia poukázať na našu hydratáciu. V MasterClass-e sme si to ukazovali spolu s výpočtom! Nie je tiež náhoda, že je cele naše telo tvorené z kolagénu, rovnako ako rastlinné telo z lignínu. Všetko sú to polovodiče, ktoré sú vždy hydratovane. Je v ich blízkosti voda. Kolagén musí byť hydratovaný a práve vtedy, sa z neho stáva polovodič. Takto kolagén prenáša elektróny aj protóny skrz svoju štruktúru. Práve preto je naše telo celé z kolagénu. Kúpou kolagénu v prášku však nič na jeho práci nezmeníš,…to len tak mimochodom! Zhrnutie a záver + Pozvánka na sériu Workshopov\n\nVerím, že sa ti dnešný kratší článok páčil, že si z neho niečo vezmeš a už nabudúce ťa čaká pomerne zaujímavá téma, pretože sa pozrieme na niečo, čoho sa „VOZ“ týka a to vznik ČASU a možno aj PRIESTORU! …áno, dobre tušíš, bude to tak trochu súvisieť s Teóriou Relativity, no nemusíš sa ľakať, nebude to nič, čo by si nezvládol 🙂\n\nPotrebuješ totiž pochopiť základ toho, ako súvisí Svetlo so vznikom a formovaním Času, pretoźe práve čas je to, čo si každý ceníme najviac, aj keď si to neuvedomujeme. Koniec koncov, aj dlhovekosť je len otázkou toho, ako v nás čas plynie (pomaly = dlhý život, alebo rýchlo = krátky život) a práve o tomto je aj Epigenetika! Ak sa ti dnešný článok páčil a chceš ma podporiť v práci, alebo si myslíš, že môže pomôcť niekomu z tvojich známych, Ak ťa články/podcasty zaujímajú a chceš byť informovaný medzi prvými vždy, keď zverejním nový, môžeš mi nižšie zanechať email a dostaneš ako prvý upozornenie! Upozorňujem, že možnosť registrovať sa na sériu Workshopov v predpredaji je spustená a budem sa tešiť na každého, kto príde. Workshopy budú zamerané strategicky práve na tieto hlavné 3 oblasti, a sú určené ako pre ľudí, ktorí základy majú a pracujú už s klientami, či so sebou, tak aj pre laikov, ktorí sa chcú dozvedieť viac o svojom tele/zdravý/výkone. Ukážeme si mnohé zaujímavé veci, aj praktické, a máte sa na čo tešiť. Každý workshop bude trvať cca 2 až 2,5 hodiny (hlavná časť – moja prednáška) + väčšia obedná pauza + 1 až 2 hodiny priestor na diskusiu/otázky. Teším sa na každého a prípadné bližšie info aj možnosť objednávky za Zvýhodnenú cenu nájdeš na čísle na obrázku! Viac o Workshope nájdeš TU >>\n\nTiež ti dávam do pozornosti moje 2 tlačené Knihy, ktoré môžeš zakúpiť aj v Akciovom balíčku, a to najdôležitejšie – možnosť pridať sa medzi  wikipedia.org/wiki/%C5%BDivel_(filozofia)",
  "date": "2023-01-20T00:00:00+01:00",
  "excerpt": "",
  "scraped_at": "2025-07-03T18:49:09+02:00",
  "word_count": 2487,
  "source_file": "VOZ_2_Teplo_verzus_Teplota.json",
  "cleaned_word_count": 2636,
  "cleaning_metadata": {
    "cleaned_at": "2025-07-17T10:06:52.977119",
    "original_word_count": 2487,
    "cleaned_word_count": 2636,
    "reduction_percentage": 7.75
  }
}