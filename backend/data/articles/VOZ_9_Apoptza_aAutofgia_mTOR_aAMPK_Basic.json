{
  "url": "https://jaroslavlachky.sk/voz-9-apoptoza-a-autofagia-mtor-a-ampk-basic/",
  "title": "VOZ #9 Apoptóza a Autofágia, mTOR a AMPK – Basic",
  "content": "Ako súvisí Apoptóza a Autofágia s niečím, čo sa nazýva mTOR alebo AMPK? Čo ich ovláda a prečo niečo, ako pred tréningové jedenie (alebo aj „predtréningovka“), nemusí byť vždy dobrá voľba? Prečo chceš trénovať (ak sa už rozhodneš), predovšetkým nalačno? (Samozrejme ak sa bavíme predovšetkým o optimalizácií zdravia a dlhovekosti,…nie veľkosti bicepsu!) \n\nAj na toto sa dnes pozrieme. Poďme na to! SUMÁR ČLÁNKU \n\nAko súvisí pokles Redoxu s ubikvitináciou a presunom protónov aj Betaoxidáciou\n\nNiečo o Autofágií, Apoptóze, nutrícií, strave, či strese a ich vplyve na dané procesy\n\nČo je to mTOR, AMPK a ako vplývajú nie len na autofágiu, či apoptózu, ale aj na ubikvitináciu (prepojenie s!)\n\nAké sú 3 hlavné bunkové cykly a ako sa kontrolujú\n\nMal by si pred a po tréningu jesť? Ak nie, prečo a čo sa vtedy stane? Ako cytochróm  C kontroluje apoptózu a ako UV a IČ svetlo kontrolujú autofágiu verzus apoptózu? Záver a zhrnutie\n\nO čom to dnes bude\n\nDnes to bude opäť pomerne stručné, aj vzhľadom na čas, ktorého je posledné dni menej, no myslím, že ti dnešný článok môže pomôcť a to hlavne po posledných dvoch o ubikvitinácií. Táto séria sa nám na koniec pomerne pekne rozbehla, a od mnohých z Vás mi prišlo veľa spätnej väzby s tým, že Vám práve  posledné články aj  Verím teda, že dnes tomu nebude inak. P.S. Tiež upozorňujem, že dnešný článok nenahrávam ako audio podcast, no je možné, že v najbližšom čase, ak dovtedy nezverejním nový blog, ho nahrám a doplním sem. Preto občas refreshni stránku a možno ho tu nájdeš. Ak nie – ospravedlňujem sa! 🙂\n\nAko súvisí pokles Redoxu s ubikvitináciou a presunom protónov aj Betaoxidáciou\n\nHneď na úvod začnem vetou, ktorá ti možno vyrazí dych, no bola medzi riadkami „zapísaná“ aj v poslednom článku: Keď je v tvojom tele nejaký proteín príliš zoxidovaný (stratil elektróny a klesol jeho Redox), už nedokáže byť správne hydratovaný. Keď nemá proteín (napr. Albumín) okolo vodu, jeho pomer Protónov/verzus deutéria sa zmení a následne sa zmení aj spôsob (a rýchlosť), ako bunky presúvajú protóny, tvoria ATP, a recyklujú vodu. …len v týchto 2 vetách je napísaného veľmi veľa a to dokonca aj o rakovine, hoci si to zatiaľ neuvedomuješ. Takéto spomalenie metabolického procesu, opísaného v odstavci vyššie, má mnoho negatív, medzi ktoré spadá napr. automatický nárast Ubikvitinácie (s ňou vzrastá tvoja potreba po ATP a proteíne a tiež chuť na sacharidy!) a tiež ti klesá hydratácia (vzrastá pomer močovina/kreatinín) a tvoj Krebsov cyklus ani močový cyklus už „nerotujú“ dostatočne rýchlo, čo znamená „zbohom betaoxidácia“, „zbohom“ spaľovanie tuku a „zbohom“ tvorba metabolicky čistej vody! Čo znamená táto metabolicky čistá voda a koľko tisíc litrov jej priemerný človek len za jediný deň vytvorí/prefiltruje sa dozvedia účastníci v sobotu (18.03.) na Workshope! Pre teba je však na dnes dôležité to, že s poklesom recyklácie tejto vody klesá tvoja schopnosť adekvátne aktivovať apoptózu (bunkovú smrť), čo môže mať vážne dôsledky (áno, dobre tušíš – aj Rakovina sem spadá!)\n\nO Apoptóze som totiž písal už pomerne veľa, a mal by si ju poznať. Môže pre teba otvoriť dvere do neba, ale aj do pekla, no tak či onak, chceš „vlastniť kľúč“, ktorým ich otváraš. Inak si bude robiť „čo chce“! Autofágia a Apoptóza\n\nMáme tu teda známy, u mňa na blogu opakovaný pojem AUTOGÁGIA a APOPTÓZA. Jedno znamená bunkovú recykláciu (rozloženie a znovu zloženie bunky) a druhé smrť. Tieto pojmy už teda verím poznáš, a s nimi aj ATP. Vieš, čo by si mal o týchto dvoch slovách vedieť? Obe potrebujeme, aby sme prežili a boli ZDRAVÍ. Autofágia a Apoptóza sú totiž dôležité bunkové procesy, ktoré spolu s ubikvitináciou a mitózou rozhodujú o kvalite aj dĺžke tvojho života! V našom tele je neskutočné množstvo mitochondrií, iba v mozgu sú ich trilióny, a neustále sa opotrebúvajú. Práve tieto „programy“ ich udržujú stále funkčné. (Mimochodom, množstvo Motorov, aké v tele priemerný človek má, je ešte enormnejšie!)\n\nAvšak v rôznych častiach tela sa tieto programy činia odlišne. Napríklad v našom mozgu je apoptóza potlačená, pretože ak by nám umierali bunky a neuróny priveľa, dôsledkom by bola neurodegeneratívna porucha. Hoci, presne toto sa dnes deje. Naopak zas v takých ČREVÁCH, tam nemá čo hľadať autofágia, pretože inak sa tam budú hromadiť nefunkčné časti a priveľa deutéria a dôsledkom môže byť tzv. Leaky gut, či Histamínová Intolerancia. V podstate sú tieto „choroby“ synonymá pre zlú recykláciu vody v tele a neadekvátnu recykláciu protónov (mysli hromadenie deutéria). Dodnes sa však v odborných kruhoch verí, že je to ATP, ktoré je podstatné. ATP je dodnes považované iba za substrát/molekulu, ktorá v sebe nesie chemickú ENERGIU, ktorá nás poháňa. Omyl! Všetci moji  Napríklad roztváranie proteínu a teda jeho plné otvorenie bočných reťazcov vode = jeho hydratácia. To uvoľnenie pár kcal energie pri hydrolýze ATP je takmer nepodstatné. Inak tomu nie je ani pri apoptóze a autofágií. Apoptóza je veľmi dôležitý bunkový proces a ukázalo sa, že nevyžaduje ATP. Potrebuje však funkčný ELEKTRÓNOVÝ TRANSPORTNÝ CYKLUS (ETC = Dýchací reťazec). Ten prebieha ako vieš v mitochondrii. Tiež sa ukázalo, že ATP nie je dôležité ani pre AUTOFÁGIU mitochondrie (jej recykláciu). Ako to? Jednoducho – dôležitá je tu práca, Tvar a Topológia Mitochondrie a štruktúra vody, ktorá je v jej medzi-membránovom priestore, kam sú „vypľúvané“ protóny z matrixu skrz cytochrómy z jedla. Práca tejto vody (hydratácia) je to, čo rozhoduje o tom, či môže alebo nemôže mitochondria, aj bunka podstúpiť apoptózu, prípadne autofágiu! Niečo o Apoptóze\n\nAPOPTÓZA je riadená bunková smrť, ktorá má za úlohu odstrániť nefunkčnú bunku, mitochondriu či inú poškodenú časť. Je to teda kriticky dôležitý proces. Toto opakujem schválne, a zapamätaj si to. Bez apoptózy je u teba Rakovina vítaná! Bez autofágie zasa Alzheimer! No a medzičlánok medzi nimi je niečo ako Cukrovka, či psoriáza. Predpokladám, že vo svojom okolí poznáš minimálne jedného človeka, ktorého sa niečo z toho týka…\n\nSpať ku apoptóze. Existujú ešte ďalšie dve „apoptózy“ a to – NEKRÓZA a FEROPTÓZA. Nekróza je neriadená a nekontrolovaná. Je to bunková smrť, ktorá je spôsobená akútnym a nadmerným stresom. Na rozdiel od apoptózy sa pri nekróze časti bunky nezužitkujú, ale vďaka poteniu (nasiaknutiu priveľa vody a iónov) sa v bunke roztrhnú a uvoľnia. Takto sa môže bunka ešte viac poškodiť. „Ak by som APOPTÓZU prirovnal k pedantnej upratovacej čate, ktorá príde do miestnosti a celé „miesto činu“ dokonale vyčistí, tak NEKRÓZU môžeme prirovnať ku „vhodeniu granátu do miestnosti“. Miesto činu sa síce zbaví všetkého nepotrebného, no napáchajú sa popritom mnohé ďalšie škody.“\n\nČo sa Feropoptózy týka, rozoberať ju nejdem (moji  Týka sa totiž nadmerného ukladania kovov v tele a uEMP! Apoptóza, Autofágia, mTOR, AMPK, strava, stres,…\n\nViem, že väčšina z Vás stále najviac rieši stravu, aj preto som to spomínal v posledných článkoch o ubikvitinácií, takže poďme trochu aj týmto smerom. Uvedom si, že stres je obrovský faktor. Živočíchy ako aj my ľudia, sú od svojho vzniku vystavované stresu a práve vďaka nemu sa nám tiež epigeneticky mení DNA a prispôsobuje telo/epigenóm. Rovnako sa mu (a to okamžite) musia teda prispôsobovať aj bunky a hlavne mitochondrie. Stres má však mnoho podôb, tie najhlavnejšie sú: STRES ENVIROMENTÁLNY (vystavenie sa extrémnym podmienkam, teplotám, toxínom a nedostatku kyslíka), FYZICKÝ, NUTRIČNÝ a RADIAČNÝ. Na ilustrácii pár odstavcov vyššie si to videl priblížené a zobrazené spolu s metabolickými „ovládačmi“. Prezri si obrázok znovu. Dva hlavné mechanizmy, ktoré držia kľúč od obidvoch procesov, sú AMPK a mTOR. Pod obrázkom sú vysvetlivky skratiek. Pri tvorbe ATP sa v tele neustále spotrebúva fosfátová skupina, vzniká ADP aj AMP (ATP, ktoré sa zbavilo dvoch fosfátových skupín, pričom Fosfát = doping polovodiča). Logicky by ti malo dôjsť, že keď sa v bunke zvýši koncentrácia AMP, znamená to jedno – spotreba ATP vzrastá (niečo nás oberá o energiu), na mitochondrie je kladená vyššia záťaž a bunka potrebuje viac vstupu, či už z glukózy alebo z mastných kyselín (ale aj svetlo). Tu prichádza na rad AMPK. Je to SENZOR, ktorý reguluje niektoré enzýmy, aby sa zvýšila donáška glukózy aj mastných kyselín. Toto je niečo, čo väčšina okrajovo pozná a preto to spomínam aj teraz. Z výskumov napríklad vieme, že ak je napr. pred fyzickým tréningom podaná glukóza (už len pri 0,5 g/kg hmotnosti), zníži sa aktivita AMPK a oxidácia tukov klesá o 47 %. To znamená, že ak pred tréningom ješ, ako to robí väčšina fitness-ákov (viď „predtréningovky“,…), tvoje telo nebude tvoriť toľko ATP a hlavne toľko vody = zbohom recyklácia protónov! Aj preto si musíš uvedomiť, že tréning nie je pre každého (hoci POHYB áno). Naopak, taký tréning nalačno (neodporúčam však v ranných hodinách, ani pri nízkej citlivosti na leptín) zvyšuje aktivitu AMPK o 180 %, šetrí svalom  glykogén a zvyšuje oxidáciu tukov. Zaujímavé však je, že asi hodinu po tréningu (nezávisle od príjmu potravy) je vo svaloch nárast proteínovej syntézy, zároveň klesá AMPK a stúpa mTOR. Tiež sa zvyšuje aktivita tzv. GLUT-4 (receptory na príjem glukózy do bunky, o ktorých si čítal v článkoch o Inzulíne), vďaka čomu sa znižuje hladina inzulínu a lepšie sa naplnil glykogén. Opäť nezávisle od príjmu potravy. Prečo by ti tieto slová mali byť absolútne jasné a prečo ich píšem teraz a sem? Zamysli sa….. Ako vidíš, tréning bez jedla pred ním má najviac výhod. Na to však, aby si to živočích mohol „dovoliť“, musí mať plne funkčné mitochondrie, ktoré sú schopné recyklovať protóny a tvoriť metabolickú vodu No a na to musia byť ich proteíny správne hydratované a mať dobrý pomer prótia/deutéria. Aj preto som viacerým vlastným klientom v minulosti odporučil, aby netrénovali, a miesto klasického trénera, nech radšej vyhľadajú fyzio, či iný tip funkčných pohybov a popri tom nech opravujú svoje mitochondrie (spôsobov ako je viacej!)\n\nAž keď sú tvoje mitochondrie plne funkčné a recyklujú dostatok protónov, až vtedy je ťažší fyzický tréning fajn. Vtedy je dokonca prospešný a ako vidíš, predtréningovky sú dokonca kontraproduktívne. Naopak po tréningu, kedy by tvoja ubikvitinácia vzrástla, vtedy má správne zostavené potréningové jedlo veľký zmysel. Vtedy majú zmysel dokonca aj sacharidy, ak si citlivý na leptín a ideálne ak je na to aj sezóna! Málo ľudí sa totiž niekedy zamýšľalo nad tým, čo všetko pre nás mitochondrie robia. Produkcia ATP je naozaj len „banalita“. Tvorba vody je to hlavné, no stále je tu toho ešte omnoho viac. Mitochondrie napríklad produkujú citrát, ktorý sa následne podieľa na tvorbe mastných kyselín (tuku). Rovnako mitochondrie tvoria substráty pre glykogén. Áno, dobre vidíš. Presne preto nie je jedno, či sa po tréningu naješ alebo nie. Ten glykogén, rovnako ako intramuskulárne aj iné triglyceridy musia pochádzať zo substrátu z mitochondrie, ktorý prešiel veľmi špecifickým cyklom. Nie z doplnku výživy ako maltodextrín! Presne preto mnohí dnešní mladí športovci a fitnessáci, ktorí kupujú rôzne proteínové doplnky v reálnom živote nezvládnu podať takmer žiadny fyzický výkon. Stačí ak im dáš medzi jedlami nejakú miernu záťaž a  Tá „hyperventilácia“ (produkcia CO2 a stúpajúce RER) má svoj dôvod… samozrejme netýka sa to každého, no stretávam sa s tým sám často. Obrázok z prednášky o VODE \n\nAMPK, mTOR, rovnako ako Autogágia, aj Apoptóza musia byť teda kontrolované a v súlade s tvojími hlavnými cyklami, medzi ktoré spadá ubikvitinácia, bunkový cyklus a metabolizmus. Všetky tieto procesy sú kontrolované skrz Svetlo a kvalitu Vody – tvoju hydratáciu. No a tvoja hydratácia je kontrolovaná tým, čo sa udeje alebo neudeje v mitochondrii a tvojom kardiovaskulárno-pulmonárnom systéme. Cytochróm C a Superoxid ako kontrolóry Apoptózy a autofágie\n\nUž budem končiť, no chcem aby si si zapamätal tieto slová: Ubikvitinácia je synonymom apoptózy, bunkový cyklus zasa mitózy a metabolizmus citlivosti na leptín. Všetky 3 sú synchronizovateľné Svetlom a/alebo kontrolovateľné VODOU (chladom)! Pokiaľ chcú bunka aj mitochondria spustiť Apoptózu alebo autofágiu, potrebujú na to adekvátnu signalizáciu, ktorou je aj cytochróm C na cristae membráne. Cytochróm C je malý hémový proteín, ktorý sa nachádza voľne spojený s vnútornou membránou mitochondrie. Vidíš ho aj hore na obrázku. Cytochróm C naviac obsahuje benzénový kruh a reaguje na špecifické červené svetlo. Preto je v dnešnej dobe rozšírená laserová terapia červeným a infračerveným svetlom, ktorá je veľmi užitočná napr. pre pacientov s ochoreniami mozgu či srdiečka. Pri RLT červené svetlo a niektoré blízke infračervené vlnové dĺžky prenikajú do tkanív, kde sa zvýši bunková regenerácia a apoptóza ostane potlačená. Cytochróm C je na rozdiel od iných cytochrómov aj vysoko rozpustný proteín. Je schopný podstúpiť oxidáciu a redukciu (stratiť aj prijať elektrón), ale neviaže kyslík. Cytochróm C nesie jeden elektrón. Prenáša elektróny medzi komplexmi III a IV (CCO). Cytochróm C sa taktiež viaže na kardiolipín vo vnútornej mitochondriálnej membráne. Počiatočná príťažlivosť medzi kardiolipínom a cytochrómom C je kvôli extrémnemu pozitívnemu náboju na cytochróme C elektrostatická. Nezabúdaj, že elektromagnetická sila riadi elektricky nabité častice. To znamená, že keď strácame elektróny, naša schopnosť udržiavať túto elektrostatickú silu mizne a tiež sa mení naša HMOTA TELA! Konečná interakcia Cytochrtómu C a kardiolipinu je hydrofóbna, pretože hydrofóbny koniec z kardiolipínu je vložený do hydrofóbnej časti cytochrómu C. Ak nám teda chýba voda a elektróny, kardiolipín sa stáva „protónovaným“. Toto slovo je opäť veľmi dôležité a prízvukujem ho schválne najmä pre tých, ktorí budú v Sobotu, 18.03., na prednáške. Tam sa dozviete, čo všetko táto voda robí a prečo je táto voda veľmi dôležitá presne v zhybe v medzimembránovom priestore mitochondrie. Táto voda medzi 2 hydrofóbnymi materiálmi totiž umožňuje niečo ako kvantovú destabilizáciu. Tieto odborné termíny nie sú síce pre teba potrebné, no prezradím ti, že sú dôvod, prečo rakovina vyžaduje glukózu a glutamín. Je to jej „záchrana“ (nie naopak!). Aj preto nesúhlasím s niektorými modernými výživovými smermi, ktoré sa venujú iba nutričnej stránke veci, ktoré odporúčajú ketogénnu stravu ako pomoc pri rakovine. Nie vždy je tomu tak. Niekedy to môže ublížiť, ak človek nepozná mechanizmy AKO! Záver a Zhrnutie\n\nTu ti pripájam ešte krátke zhrnutie toho, čo chcem, aby si si z dnešného článku vzal a zapamätal! Autofágia a Apoptóza sú dôležité procesy. Ich kontrola tiež rozhoduje o tvojej ubikvitinácií (vyššia apoptóza = vyššia ubikvitinácia = vyššia spotreba ATP). Infračervené svetlo je to, ktoré buduje EZ, kontroluje autofágiu a zároveň pomáha pracovať cytochrómu C, no a UV svetlo je to, ktoré EZ ešte viac zväčšuje, buduje vitamín D (aj najvyšší Redox) a tiež je schopné aktivovať apoptózu. Autofágia teda vyžaduje červené svetlo, šetrí ATP a je asociovaná s nižšou ubikvitináciou (vyššia dlhovekosť), zatiaľ čo Apoptóza vyžaduje UV, spotrebuje viac ATP, no umožňuje nám zbavovať sa potencionálne onkogénnych (rakovinových buniek) alebo jednoducho buniek, ktoré nechceme! Autofágia teda prevláda viacej v spánku, v ketóze a chlade, kďežto apoptóza zasa viac cez deň, v lete a aj za pomoci vhodných sacharidov! Ak apoptózu nie sme schopní spustiť, napríklad kvôli neschopnosti využívať a zachytávať UV svetlo (ak nemáš adekvátny solárny mozoľ), rakovina môže byť výsledok. Ak chceš dôkaz, tu je ešte niečo. Apoptóza vyžaduje UV (viď riadky vyššie). UV zasa buduje vitamín D. Vitamín D zasa stimuluje natívnu imunitu a kontrolu adaptívnu imunitu. Prestimulovaná adaptívna imunita je zasa asociovaná s autoimunitnými ťažkosťami, medzi ktoré spadá aj psoriáza. Opäť vidíš, že v našej biológii zohrávajú mnohé látky pozitívnu aj negatívnu spätnú väzbu, podobne ako vitamín D skrz UV svetlo aj cytochróm C s červeným svetlom. Červené svetlo s UV svetlom sú teda niečo ako regulátory bunkovej recyklácie a smrti, ktoré zároveň stimulujú špecifickú produkciu voľných radikálov (skratka ROS). Napr. známeho superoxidu (skratka O2–). Slová na Záver\n\nNa záver ti len napíšem, že hľadanie výhovoriek alebo „skratiek“ podľa mňa v dnešnej dobe moc nespraví. Skratky pomôžu iba na čas a iba niekomu…\n\nČítame sa nabudúce (a s niektorými z Vás sa vidíme zajtra), takže zostaň naladený! ﻿\n\nAk máš záujem prísť zajtra na workshop, prípadne na posledný v tejto sérií, ktorý bude v v Apríli, všetky ďalšie info aj možnosť objednávky/registrácie Vstupenky v predpredaji nájdeš na tomto odkaze alebo priamo na tel. č. u Mariána z MyCoach: +421915057640\n\n﻿\n\nTiež ti dávam do pozornosti moje 2 tlačené Knihy, ktoré môžeš zakúpiť aj v Akciovom balíčku, a to najdôležitejšie – možnosť pridať sa medzi \n\n﻿\n\nAk ťa články/podcasty zaujímajú a chceš byť informovaný medzi prvými vždy, keď zverejním nový, môžeš mi nižšie zanechať email a dostaneš ako prvý upozornenie! ﻿\n\nČítame sa nabudúce, takže zostaň naladený 🙂\n\nP.S. za ďalší krásny titulný obrázok opäť ďakujem Veronike! REFERENCIE, ODKAZY, LINKY a CITÁCIE: Kniha Kvantová Biológia – Jaroslav Lachký\n\nZdroje v prednášky o Vode z 18.03. – ODKAZ TU\n\n  {6}",
  "date": "2023-03-17T00:00:00+01:00",
  "excerpt": "",
  "scraped_at": "2025-07-03T18:48:56+02:00",
  "word_count": 2488,
  "source_file": "VOZ_9_Apoptza_aAutofgia_mTOR_aAMPK_Basic.json",
  "cleaned_word_count": 2678,
  "cleaning_metadata": {
    "cleaned_at": "2025-07-17T10:06:53.005051",
    "original_word_count": 2488,
    "cleaned_word_count": 2678,
    "reduction_percentage": 6.93
  }
}