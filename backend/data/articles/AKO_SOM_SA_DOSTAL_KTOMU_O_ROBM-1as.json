{
  "url": "https://jaroslavlachky.sk/blog-o-mne-ako-som-sa-dostal-k-tomu-co-robim/",
  "title": "AKO SOM SA DOSTAL K TOMU, ČO ROBÍM-1.časť",
  "content": "Ak by sa ma v minulosti niekto spýtal, čomu sa venujem, odpovede súvisiacej s MITOCHONDRIAMI, by sa nedočkal. S FYZIKOU alebo ‏CIRKADIÁLNOU, či KVANTOVOU BIOLÓGIOU už vôbec nie. Dnes by som však svoju prácu pomenoval ako MITOCHONDRIAK, či KVANTOVÝ BIOLÓG. (Článok si môžeš vypočuť už aj ako nahovorený PODCAST. Viac o podcastoch TU.)\n\nČO ZNAMENÁ MITOCHONDRIAK \n\nNikdy som nemal rád žiadne škatuľkovanie, označovanie ľudí podľa ich záujmu, koníčku, rasy, ani nič podobné, no uvedomujem si, že ak chcem ľuďom predať nejaké informácie, musia ma podľa niečoho nájsť. Sociálne siete ma nikdy moc nebrali (veľa príspevkov mi na FB profile nenájdete a Ins som zakladal pred nedávnom), no uvedomujem si, že je to momentálne veľký NÁSTROJ aj príležitosť ako ľudí osloviť. A samozrejme, pre mňa ako INTROVERTA, je to zároveň aj obrovská VÝZVA. „MITOCHONDRIA je rozkošná malá baktéria so silou BLESKU, ktorá ma uchvátila hneď od začiatku a KVANTOVÁ BIOLÓGIA je zas obor, o ktorom som netušil, že vôbec niečo také existuje, hoci som sa mu vlastne venoval od začiatku. O chvíľu vysvetlím prečo, aj čo to znamená.“ \n\nPočkať, počkať…a ako do toho zapadá ten tretí názov, CIRKADIÁLNA BIOLÓGIA? Úplne VŠETKÝM. 😊\n\nJaroslav Lachký\n\nOd malička ma bavilo viacej vecí, no dve obzvlášť: rôznorodý POHYB a všelijaké ZÁHADY (vesmír, FYZIKA, múmie, gravitácia, Einsteinove teórie relativity a podobne). Ako väčšina ľudí, mojej vekovej kategórie, som strávil detstvo vonku, skákali sme po preliezkach, liezli po stromoch, detské bitky, naháňačky, bicykel, hry na schovávačku v kríkoch,… a hoci som v ničom extra nevynikal (možno trošku vo vytrvalosti), vždy ma vo vnútri niečo „ťahalo“ a chcel som vedieť, kde sú hranice FYZICKÉHO POTENCIÁLU. Niekedy som napríklad, premýšľal nad tým, prečo nedokážem zašprintovať tak rýchlo, ako môj kamarát, aj keby som sa hocijako snažil. Predbehol ma vždy, kľudne aj keby ho zobudím uprostred noci. Nežartujem.😁 Alebo, PREČO mnohí maratónci, či iní profesionálni športovci, trpia zdravotnými problémami, mávajú infarkty, poškodené kosti, hoci robia mnohé veci, ktoré sú dnes prezentované ako „ZDRAVÉ“? Neskôr som začal vyhľadávať rôzne info po internete, vŕtať sa v biochémii a biológií, kde som síce našiel mnohé ODPOVEDE, no ešte viac OTÁZOK. 🙄🙄\n\nNapríklad, z čoho a ako sa vlastne v tele tvorí ENERGIA??? MÔŽE niekto ZVÝŠIŤ SVOJU „tvorbu“ ENERGIE. Môže niekto zvýšiť tým pádom aj SILU, VÝKON alebo si dokonca zlepšiť MYSLENIE? Dá sa to? Veď ako sa zvykne hovoriť: „rozmýšľanie občas bolí.“\n\nZmýšľanie naozaj niekedy bolí a stojí veľa energie, ktorú telo odniekiaľ musí brať. Toto sú len nejaké z čudných otázok, ktoré mi vŕtali hlavou. Och tá moja hlava 😁 😁\n\nKeď sme už pri hlave, poďme k druhej oblasti, ktorá má vždy bavila. Počas školy som sa doma takmer neučil, zvyčajne len keď som sa naozaj musel nabifliť nejaké fakty, roky, kvôli písomke a podobne. Popravde, ani ma to nebavilo, hoci známky som mal celkom dobré. Obzvlášť z predmetov ako matematika, fyzika a niektoré odborné na strednej, kde sme programovali, kreslili (kreslenie ma vždy bavilo) a podobne. „Najjednoduchšie pre mňa vždy bolo, keď som zachytil podstatu, v hlave som si to nejako objasnil, uvedomil som si PREČO a ostatné šlo samo. Ako to myslím?“\n\nTak napríklad, pri počítaní rovníc, som si nikdy nerobil starosti s postupmi, ani ich memorovaním a stačilo mi vedieť, že ľavá strana sa rovná pravej. Či už tam bolo napísané: „2+3=5“, „a+2=5“ alebo „xyd+2as=3x:2x“, pointa je stále ta istá. Jednu stranu odčítaš, druhú odčítaš, vynásobiš, vydelíš apod. Domysli si tam kľudne aj zlomky, logaritmus, mocninu a odmocninu, hocičo, no keď vieš raz, ČO a PREČO robíš, aká je medzi tým SÚVISLOSŤ, nie je to nič zložité. Pointa je rovnaká, akurát sa menia jednotlivé časti. Einstein E=mc2\n\nVyužívam to do dnes, keď na niečo natrafím, napríklad pri pomáhaní priateľkinej mladšej sestre s doučovaním. Ak by si mal ktokoľvek pamätať všetko nepodstatné, zbláznil by sa. Keď sme precvičovali nejaký príklad, pozrel som si zo dva podobné, už vyriešené, snažil sa prísť na „LOGIKU“ a bolo. Potom som jej buď ukázal postup, alebo vlastnými myšlienkami popísal, prečo a ako som sa k tomu dopracoval. „Do cieľa väčšinou vedú viaceré cesty a je len na TEBE, aby si zvolil tu najjednoduchšiu, no samozrejme SPRÁVNU.“ \n\nDúfam, že ti tieto riadky dávajú aspoň trochu zmysel, pretože to nepíšem len tak, ani aby som sa vyspovedal z toho, aké som mal detstvo. Chcem, aby si mal predstavu, čo má priviedlo k môjmu terajšiemu  životnému štýlu, hobby až práci, ktorá má fascinuje a verím, že môže veľa ľuďom pomôcť. Trúfnem si povedať, že ak si prečítaš aspoň zopár príspevkov na mojom Inas (jeden ti zaberie možno minútu), určite ťa prinútim aspoň PREHODNOTIŤ niektoré NÁZORY a POSTOJE, ktoré vo verejnosti prevládajú a len málokto sa nad nimi skutočne zamýšľa, PREČO. Ako zvyknem hovoriť: „Keď je niečo v spoločnosti BEŽNÉ, neznamená to, že je to NORMÁLNE.“\n\nTo, že je väčšina populácie obézna a má zdravotné komplikácie, je tiež bohužiaľ bežné, no nie normálne. Rovnako to, že priemerný zdravý človek, nezvládne len tak vyšplhať po lane, či zašprintovať 100 metrov bez odpadnutia, alebo vydržať byť celý deň mentálne aj fyzicky plne koncentrovaný, bez toho, aby mu padala hlava a pil neustále kávu. MITOCHONDRIA\n\nMITOCHONDRIA je MOTOR živočíchov\n\nMoja nástenka, Jaroslav Lachký\n\nNa prvom obrázku som znázornil prirovnanie MOTORA v AUTE s naším MOTOROM (mitochondriou) v tele. Druhý obrázok je odfotená nástenka, ktorú mám doma v pracovni. Je pomerne veľká (doslova na celú stenu) a je na nej obrázok, ktorý je obzvlášť dôležitý, pretože je na ňom vnútro MITOCHONDRIE. Obrázok je úplne hore, druhý, ho uvidíš bližšie. Tento obrázok obsahuje množstvo šípok, názvov, procesov a súčastí, ktoré som si pozliepal z viacerých zdrojov a publikácií. Sám o sebe vyzerá obrázok desivo, no je na ňom vyobrazené niečo, čo každý pozná a počul o tom. Je na ňom DÝCHACÍ REŤAZEC. DÝCHACÍ REŤAZEC\n\nTo že musíš jest a piť vieš, aj že musíš dýchať si vedel od narodenia. Nikto ti to nemusel hovoriť. Na základnej škole, sme sa o tom aj učili, že živočíšna bunka potrebuje kyslík, pretože vďaka nemu tvorí energiu. Preto som si práve tento obrázok nakreslil ako prvý, lebo som chcel lepšie pochopiť, odkiaľ vlastne berieme energiu a samozrejme, či je to možné využiť vo svoj prospech. 🤔\n\nTento článok, o mojom predstavení a o tom, čomu sa venujem, som mal pôvodne nachystaný na jeden dlhší. No myslím si, že bude lepšie, rozdeliť ho na tri kratšie a v každom sa dozvieš viac. Čo povieš? V nasledujúcom článku ti ukážem spomínaný obrázok dýchacieho reťazca, ktorý mi visí na nástenke, aj to, čo som o ňom vtedy zistil a akým smerom som sa vydal. Ukážem ti POTRAVU v jej skutočnom SVETLE. Máš sa na čo tešiť 🙂\n",
  "date": "2019-12-29T00:00:00+01:00",
  "excerpt": "",
  "scraped_at": "2025-07-03T18:53:12+02:00",
  "word_count": 998,
  "source_file": "AKO_SOM_SA_DOSTAL_KTOMU_O_ROBM-1as.json",
  "cleaned_word_count": 1099,
  "cleaning_metadata": {
    "cleaned_at": "2025-07-17T10:06:54.402778",
    "original_word_count": 998,
    "cleaned_word_count": 1099,
    "reduction_percentage": 4.85
  }
}