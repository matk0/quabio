{
  "url": "https://jaroslavlachky.sk/mitochondrie-12-protokol-pre-pomoc-mitochondriam/",
  "title": "Mitochondrie #12 Protokol pre pomoc Mitochondriám",
  "content": "Ako vyzerá praktický Protokol, ktorý by si mal zvážiť a robiť, aby si pomohol svojím mitochondriám? A ako vlastne mitochondria funguje a ako to súvisí s tvojím povrchovým napätím? A prečo vlastne mitochondrie „kradnú“ vodík a ako to súvisí s vodíkovou fľašou? Aj na toto sa pozrieme v dnešnom článku. Sumár článku: Redox a povrchové napätie telaŠokujúci obrázok jedného merania v byte 😯Prečo mitochondrie zaujímajú elektróny a ako to súvisí s meranímJe mitochondria motor na vodíkový pohon?Naozaj má voda viac kalórií ako cukor? (Až prečítaš, uveríš 😉)Na čo sa sústrediť pri zlepšení mitochondriíZopár záverečných tipov k protokoluZáver\n\nDnešný článok som sa rozhodol spísať ako krátke doplnenie ku včerajšiemu \n\nNa úvod článku začnem krátkym obrázkom, ktorý ti pravdepodobne vyrazí dych (tento odporúčam pozrieť aj členom, hoci podobné už videli), potom zopár dôležitej teórie o mitochondriách, kalóriach s nejakými AHA momentami a potom zopár tipov. Poďme na to. Redox a povrchové napätie tela\n\nPo  o štruktúrovanej vode, o tom Čo je to Redox a niektorých ďalších, ktoré máš verím naštudované, prejdem rovno k veci. Pozri si nasledovný obrázok, na ktorom vidíš zopár z mojich meraní a potom čítaj ďalej. Vysvetlivky: Na hornom obrázku vidíš povrchové napätie človeka v byte, mimo veľkého mesta a na terase, kde nie je v okruhu 3 metre žiadna zapnutá elektronika. Toto elektrické napätie by za normálnych podmienok malo byť 0, ak by bola vonku a uzemnená, no ako vidíš, pohybuje sa tesne nad nulou, cca 0,10 až 0,17 Voltov. Na druhom, spodnom obrázku vidíš toho istého človeka v rovnakom byte, avšak už nie je na terase, ale v miestnosti so zapnutým notebookom. Všetka zapnutá elektronika, okrem samotného notebooku, je rovnako aspoň 3 metre vzdialená, no ako vidíš, pri obyčajnom dotyku jednej ruky s ním, je povrchové napätie až 11 Voltov. To je 100-násobný rozdiel! Upozorňujem, že notebook nebol pripojený do nabíjačky. Vtedy by sme sa bavili o iných číslach. Asi ti teraz dochádza, prečo začínam protokol takto. Tvoj Redox je to, čo rozhoduje o tvojom Zdraví, Výkone, aj celkovom fungovaní. Redox nie je laicky nič iné, ako schopnosť tvojho tela dobre presúvať elektróny, skrz VODU a PROTEÍNY v tele. Čo to znamená? Že tvoje telo si za normálnych, zdravých okolností udržuje úzko kontrolovaný Redox, ktorý je v rôznych častiach tela odlišný, podobne ako pH, no celkovo, ak sa bavíme o povrchovom napätí, by mal byť NULOVÝ. Ak nulový naozaj je, znamená to, že má elektróny pod kontrolou, a tým pádom aj protóny. Teraz nadviažem na dávnejší článok o Elektromagnetizme. Elektróny sú subatomárne častice, ktoré nesú negatívny elektrický náboj (teda MÍNUS), zatiaľ čo protóny nesú kladný elektrický náboj (teda PLUS). Ako však môžeš vidieť na obrázku vyššie, povrchové napätie priemerných ľudí je konštantne vyššie ako NULA (omnoho omnoho vyššie), čo znamená, že sú konštantne oberaný o elektróny, vďaka čomu ich mitochondrie pracujú horšie a ľudia prichádzajú nie len o energiu, ale aj VODU. Mitochondrie zaujímajú elektróny\n\nZopakujem dôležitú vec, ktorú by si už mal dávno vedieť: Mitochondria, rovnako ako chloroplast, je baktéria, ktorú evolúcia pridala do všetkého živého v procese endosymbiózy. Mitochondrie majú v sebe dokonca aj rastlinky. Dôvod je ich úžasná schopnosť tvoriť energiu, filtrovať VODÍK a tvoriť VODU. Mimochodom všimni si, že mitochondrii sa vnútorná membrána stočila do tvaru akoby vejáru, podobne ako je to s našim mozgom. Nie je to náhoda…\n\nSchválne som odstavec vyššie zakončil slovami, že ľudia strácajú elektróny, pretože je to dôležité. Ak mi neveríš, napíš do Google slová „mitochondria a dýchací reťazec“ a otvor si wikipediu, alebo nejaký iný zdroj. To, čo nájdeš bude Elektrónový Transportný Cyklus. Už chápeš? Teraz to však posunieme o level vyššie. Každý vie, že kým sa v mitochondrii uvoľnia elektróny z jedla, prebieha tam oxidácia mastných kyselín (tuku) alebo oxidácia glukózy (sacharidu). Väčšina pozná najmä druhú možnosť, sacharidy alias cukor, a tak ostaneme pri nich. Mitochondria = motor na vodíkový pohon\n\nUrčite si pamätáš rovnicu fotosyntézy, z ktorej vzniká glukóza: (6 H2O + 6 CO2 → C6H12O6 + 6 O2), hoci po správnosti by mala vyzerať takto: 12 H2O + 6 CO2 → C6H12O6 + 6 O2+ 6 H2O. Vytvorená GLUKÓZA je to uprostred (C6H12O6). Na to, aby rastlinka vytvorila jednu molekulu GLUKÓZY, potrebuje zo Zeme vziať 12 molekúl VODY, z ktorých vďaka SLNKU odoberie 24 ELEKTRÓNOV.) REDOX molekuly vody je +0,82 Voltov. Pri fotosyntéze sú potom elektróny z vody prenesené na atómy UHLÍKA, z ktorých vznikne GLUKÓZA (SACHARID), ktorá má REDOX -0,42 Voltov. Vidíš ten skok vo výške REDOXU? Sacharid si k sebe vzal ELEKTRÓNY. Z +0,82 Voltov sa stalo -0,42 Voltov (V). Rozdiel v ELEKTRICKOM POTENCIÁLI je 1,24 V. Tento rozdiel vytvorí ENERGIU rovnú 2870,2 kilo Joulov (kJ). To však nie je všetko. Keď sa však v našich bunkách rozkladá potrava, mitochondrie majú úžasnú schopnosť kradnúť z nej VODÍK. Enzýmy, ktoré sú za to zodpovedné sa volajú Dehydrogenázy a je ich tam kopec. Môžeš si to pamätať z článku Mitochondrie #4 Krebsov Cyklus. Vieš prečo ho mitochondrie „kradnú“? Pretože z neho dokážu vyprodukovať napríklad Molekulárny Vodík. To je to, o čo sa tak veľa ľudí zaujíma pri kúpe Vodíkovej fľaše. Avšak fľaša a naše mitochondrie sú diametrálne odlišné. Má obyčajná voda viac kalórií ako sacharidy? Keď mitochondrie vodík odoberú, neskôr ho spoja s kyslíkom a vznikne nazad VODA. Elegantné, čo povieš? To však ešte nie je všetko. Radšej si sadni. Pri tom, ako vznikne iba 1 mol vody zo spojenia 1 molu vodíka a ½ mólu kyslíka, sa uvoľní neuveriteľných 276 kJ energie. Aby si mal predstavu, čo tieto čísla znamenajú, 1 mol vody je cca 18 gramov vody. Ak si to porovnáš napr. s vyššie spotými sacharidmi, tak 100 gramový zemiak obsahuje cca 313 kJ. Ak to prepočítaš na rovnakú hmotnosť zistíš, že 100 gramov vytvorenej vody verzus 100 gramový zemiak môže v tele uvoľniť radikálne iné množstvo energie. Voda až 1534 kJ zatiaľ čo zemiak stále iba 313 kj. Ak by si to chcel ešte na kalórie, keďže tie sa zvyknú počítať, tak je to nasledovne: Voda až 367 kCal (kilo kalórií) a zemiak iba 75 kCal. Čo hovoríš teraz? Stále ťa zaujímajú makronutrienty a kalórie? Ak si to v hlave pospájaš s tým čo už vieš o vode a exkluzívnej zóne, verím, že nie. Nezabúdaj, že exkluzívna zóna má negatívny elektrický náboj. Na čo sa sústrediť pri zlepšení mitochondrií\n\nTu je zopár kľúčových tipov, ktoré ti majú pomôcť dosiahnuť 3 veci: Udržiavať v tele dostatok elektrónov (aj ich do tela dodávať)Zabrániť strate elektrónov z telaZlepšiť funkciu mitochondrií a tvorby energie\n\nTu sú tipy: Venuj pozornosť svojmu tráveniu aj črevu. Nezabúdaj, že náš tráviaci trakt nie je uspôsobený na konštantnú konzumáciu jedla a tiež na diurnálny aj sezónny cyklus. (Viac sa môžeš dočítať v STRAVOVACOM PROTOKOLE z minulého roku)Začni riešiť svoje prostredie, kde žiješ aj pracuješ. Umelé EMP je v dnešnej dobe najväčší stresor aj faktorZačni riešiť aj svetlo, pod akým tráviš čas. Najmä večer a prvé minúty ráno.Vyhľadávaj miesta, kde je veľa ihličnatých stromov (ideálne ak ich máš tam, kde bývaš)Dávaj si záležať na cirkadiánnom rytme (na blogu sa dozvieš viac)Začni využívať CHLAD. Chlad ti veľmi pomôže v spomalení a udržaní elektrónov v tele, aj v mitochondrii (Viac v protokole o Adaptácií na chlad)Zvážiť môžeš využívanie chladu a tepla spolu. Môžeš využiť napr. vhodnú saunu/slnko/panel a potom ľadový bazén. Pre ľudí, ktorí však ešte nie sú adaptovaní na chlad neodporúčam nikdy končiť teplom, ale chladom.Začni využívať GROUNDING a buď čo najviac bosý na tráve v prírode. Vo veľkých mestách a ich centrách grounding nedoporučujem!Začni konzumovať častejšie potraviny s vysokým obsahom vodíka a elektrónov (Morské plody, ryby a nakoniec živočíšne vnútornosti a ďalšie kusy mäsa)Používaj meditáciu, prípadne iné uvoľnenie a mentálne cvičenieDávaj si záležať aspoň na svojej spálni a rieš Svetlo aj EMP, aké v nej máš. Je to nesmierne dôležité!Mysli na pravidelný a prirodzený pohyb, čo najviac v prírode a čo najmenej vo fitku v blízkosti elektroniky. (Ľudia so zlou citlivosťou na leptín by si mali dávať pozor obzvlášť. Viac som o tom písal v článku o Leptíne)Vyhýbaj sa veciam, ktoré ťa dehydratujú, daj si záležať na VODE a začni sa viac vzdelávať, aby si mal svoje zdravie pod kontrolou! Dalo by sa toho napísať viac, ale myslím, že tento základ stačí. Zopár záverečných tipov k protokolu\n\nPripájam aj zopár ďalších vecí v skrátenej podobe, ktoré padli okrem iných aj vo \n\nAcetyl L karnitín: Jeho dopĺňanie stravou je dôležité najmä pre ľudí, ktorí sú starší, chorľavejší a viac dehydratovaní. Karnitín im totižto môže pomôcť dopraviť do mitochondrie mastné kyseliny, z ktorých vytvoria kvantá vody (ak budú funkčné)Karnitín sa v tele tvorí z aminokyselín lyzín a metionín, ktoré prijímame najmä zo živočíšnych potravín ako vajcia, ryby, červené mäso, vnútornosti, syry či mliečne produkty. Koenzým Q\n\nJe dôležitý takmer všade v tele a to obzvlášť pre ľudí, ktorí majú priveľa stresu. Koenzým  totižto pomáha nie len Elektrónovému Transpotnému Cyklu prenášať elektróny, ale aj ďalším častiam tela, ak sú vystavené stresuZískaš ho predovšetkým z orgánov živočíchov. Čím viac mitochondrií daný orgán má, tým lepšie. Čiže pečeň, srdce, obličky, mozog,…\n\nHorčík / magnézium\n\nJe taktiež dôležitý takmer všade a každý stres ho znižuje. V dnešnej dobe je však najväčším stresom umelé EMP a svetlo, mysli na to.Horčík ide vždy ruka v ruke s vodou, čo znamená, čím väčšia dehydratácia, tým viac horčíka telo stráca. Aj na to mysli.Získaš z rôznej potravy, napr. kvalitná tmavá čokoláda, mandle, pistácie, makadamové orechy, avokádo, či ryby a vnútornosti. Horčíkový protokol na večer, ktorý ti môže pomôcť nie len s doplnením horčíka, ale aj spánkom: Vypi cca 0,5 litra čistej, minerálnej vody (iba pre ľudí, ktorí nemajú problém so „slabým“ mechúrom)Môžeš použiť červené + IČ svetlo o sile 15-30 Joulov alebo západ slnka. (Množstvo Joulov si môžeš vypočítať napr. z OPAĽOVACIEHO PROTOKOLU).20-40 minútový kúpeľ v teplej vode, a využi magnéziové vločkyMôžeš využiť potom aj 20-30 masáž, dýchacie techniky, meditáciu, čítanie, atď. (nepovinné)\n\nKreatín\n\nJeho dopĺňanie, spolu s postupným znižovaním svojej fyzickej a mentálnej záťaže by mali zvážiť najmä ľudia, ktorí trénujú príliš často a príliš tvrdo, plus starší s problémami s hlavou, pamäťou.Obnova kreatínu sa začína v obličkách konverziou aminokyselín glycín a arginín na ornitín a GUANIDÍNACETÁT (GAA). GAA putuje krvou do pečene, kde sa pridá z aminokyseliny METIONÍN metylová skupina (CH3) a stane sa z neho KREATÍN. Ak vyššie spotí ľudia nedopĺňajú viac živočíšnej stravy a kreatín, v priebehu rokov sa im môže zhoršiť metylácia a nervová sústavaV strave je obsiahnutý najmä v červenom mäse a rybách\n\nTaurín\n\nPomáha udržiavať pH bunky aj mitochondrieNachádza sa najmä v rybách a mäse\n\nČistá voda\n\nTento tip nejdem rozoberať, no je kritický a najdôležitejší. V priebehu najbližších rokov bude na dôležitosti dokonca exponenciálne naberaťPi hlavne čistú vodu, ideálne minerálnu a najlepšie vychladenú (optimum cca 4°C)Čím viac pracuješ s elektronikou a tráviš času v interiéri a čím si starší, tým viac vody potrebuješAk piješ minerálnu vodu, hľadaj takú bez fluóru a brómu\n\nP.S. ZÁVER\n\nDúfam, že sa ti dnešný stručný a praktický článok páčil a že si z neho niečo odnesieš. 😉\n\nAk sa ti článok páčil, kľudne ho  Ak chceš byť informovaný medzi prvými o zverejnení nového článku, zanechaj mi nižšie email a dostaneš upozornenie. Tiež ti dávam do pozornosti moju novú knihu Kvantová Biológia a rovnako možnosť posledný mesiac pridať sa medzi \n\nNo a my dvaja sa čítame alebo počujeme už pri  tak zostaň naladený 😊\n\nREFERENCIE a CITÁCIE: W. Moore, Conrad L. Stanitsk – Chemistry: The Molecular Science (str. 728)",
  "date": "2021-08-28T00:00:00+02:00",
  "excerpt": "",
  "scraped_at": "2025-07-03T18:51:07+02:00",
  "word_count": 1732,
  "source_file": "Mitochondrie_12_Protokol_pre_pomoc_Mitochondrim.json",
  "cleaned_word_count": 1880,
  "cleaning_metadata": {
    "cleaned_at": "2025-07-17T10:06:53.141489",
    "original_word_count": 1732,
    "cleaned_word_count": 1880,
    "reduction_percentage": 7.89
  }
}