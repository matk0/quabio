{
  "url": "https://jaroslavlachky.sk/hormony-6-vitamin-a-stitna-zlaza-a-ukradnuty-pregnenolon/",
  "title": "Hormóny #6 Vitamín A, štítna žľaza a ukradnutý pregnenolón",
  "content": "Prečo je dnes konzumácia vitamínu A pre moderných ľudí dôležitá? Prečo bez vitamínu A nevytvoríme steroidné hormóny alebo prečo bez neho žena neotehotnie? A prečo konzumácia rastlinnej verzie betakarotén nestačí?\nA čo tak súvis Vitamínu A s vývojovými poruchami? Prečo sa napríklad v minulom storočí rozšíril Autizmus? Ako Autizmus a vitamín A súvisia nie len s modrým svetlom? Budeš šokovaný, až sa to dnes dozvieš. P.S. Článok si môžeš vypočuť aj ako nahovorený Audio podcast a nájdeš ho TU. SUMÁR ČLÁNKU\n\nAko to vyzerá smerom od Mitochondrie, cez pregnenolón až po Vitamín A?\nPrečo Mitochondria vyžaduje Vitamín A a T3 na tvorbu steroidných hormónov?\nČo je to Retinoidný X receptor a ako súvisí s vitamínom A?\nPrečo sú dnešné vedecké štúdie takmer irelevantné?\nJe naozaj Vitamín A fotoreceptor? Ako reaguje na modré svetlo?\nAko sa vitamín A recykluje?\nAký je súvis s vitamínom A, umelým svetlom a vlnením a chorobami ako Žltačka, či Autizmus?\nPrečo moderní ľudia potrebujú živočíšny Vitamín A a nie rastlinný betakarotén?\nZáver + Pozvánka na \n\nTo znamená, že ak máš disfunkčné mitochondrie a tvorba Pregnenolónu sa z akéhokoľvek dôvodu pribrzdí, tvorba ďalších steroidných hormónov nebude dostatočná, a tvoja postava bude v zrkadle vyzerať neprimerane. Tvoja prirodzená svalová hmota bude minimálna a naopak biele tukové tkanivo bude vzrastať, pretože sa bude telo snažiť hromadiť potencionálnu energiu všade, kde len bude môcť (mysli VODÍK = Podkožný tuk)\n\nV poslednom článku som ti však na konci prezradil, že na tvorbu pregnenolónu sú potrebné aj vitamín A a hormón štítnej žľazy T3. A práve tu dnes nadviažem.\nPlus každý čitateľ mojich kníh má veľkú výhodu, pretože to spomínam v skratke aj v prvom diele a hlavne v druhej knihe Kvantová Biológia. Tam je vitamínu A ako topologickému izolátoru venovaná celá veľká kapitola. Mitochondria vyžaduje na tvorbu pregnenolónu Vitamín A (retinol) aj hormón štítnej žľazy (T3)\nAko už vieš, prechod cholesterolu na vnútornú membránu mitochondrie je kritický a rozhodujúci krok v tvorbe pregnenolónu. A práve tu zohráva nezameniteľnú úlohu vitamín A (retinoid – retinol – retinal) a hormón štítnej žľazy.\nDodnes sa totižto vedú spory o tom, či je vitamín A toxický, prečo môže jeho nadbytok, napr. z konzumácie vnútorností vyvolať problémy, rovnako ako jeho nedostatok. No ako to už býva zvykom, obom táborom uniká POINTA. A tou je cirkadiánny rytmus a Redox.\nIde totižto o to, že na prenos cholesterolu z vonkajšej na vnútornú membránu, mitochondria potrebuje dostatok Retinalu (vitamín A), a tiež plne funkčné a dostatočné hladiny hormónov štítnej žľazy. [R, R, R, R]\nV skutočnosti si to vyžaduje aj dostatok DHA a vitamín D, pretože miesto, kde tieto vitamíny/hormóny v jadre bunky dohromady reagujú a vydávajú pokyny (napr. aj na tvorbu Pregnenolónu), sa nazýva Retinoidný X receptor.\nNo a práve na toto sa dnes pozrieme, pretože je to extrémne dôležité pre tvoje ďalšie fungovanie a hlavne na to, aby si už nikdy nenaletel nikomu, kto ti bude vnucovať akýkoľvek výživový smer alebo ti hovoriť, že sa máš báť niečo zjesť. A to platí aj v tehotenstve. Ty totižto potrebuješ SPOZNAŤ prečo a ako Vitamín A potrebujeme, spolu s ďalšími a podľa toho sám usúdiš, či ho budeš jesť alebo nie. No vopred prezradím SPOILER, väčšina moderných ľudí potrebuje živočíšny vitamín A prijímať vo veľkom. Avšak nikdy nie z doplnku (na to POZOR!), ale zo živočíšnej stravy a tiež musí vyriešiť aj cirkadiánny rytmus. Jedno bez druhého bude totižto toxické a to platí v prípade NEDOSTATKU, ako aj NADBYTKU vitamínu A. Retinoidný X receptor ako križovatka\nRetinoidný X receptor je miesto v jadre bunky (tam kde je naša DNA), kam sa dostáva aktívna forma vitamínu D aj vitamínu A, kde spolu komunikujú.\nTieto vitamíny/hormóny si Evolúcia vybrala schválne, pretože oboje sú cirkadiánne riadené a reagujú na svetlo. A teraz dobre čítaj. Tipni si čo tieto vitamíny v receptore spája. DHA. Nezabúdaj, že DHA mení svetlo na elektrický signál. Dochádza? Článok Vznik života #6 DHA\n\nŽeby bol toto dôvod, prečo dnes vieme, že nedostatok vitamínu A, rovnako ako nedostatok vitamínu D vyvolávajú zdravotné problémy? Lepšie povedané, nedostatok vitamínu A s vitamínom D idú ruka v ruke so zdravotnými problémami (korelujú spolu)?\nNedostatok týchto vitamínov tiež súvisí so zlým vývojom dieťatka, ak ich má matka pred a počas tehotenstva nedostatok. Zaujímavé však je, že niektoré záznamy tiež poukazujú na toxicitu vitamínu A, podobne ako na toxicitu vitamínu D, ak ich človek príjme príliš veľa, čo sa dá prakticky uskutočniť iba z doplnku. Tiež sa zistilo, ako vidíš na obrázku nižšie, že ich pozitívne účinky (vitamínu A + D) sa ukázali, iba ak boli prijaté spolu. Nie oddelené! A ver, že to nie je náhoda! Dôvodom prečo tieto štúdie existujú je ten, že samotné štúdie boli nevhodne zostavené a nikdy sa pri nich neprihliadalo na dve veci: na príjem z prirodzenej stravy a tiež na cirkadiánny rytmus a svetlo, pod akým boli výskumy robené. Obrázok z knihy Kvantová Biológia. Prečo sú dnešné vedecké štúdie takmer úplne irelevantné?\nUvedomuješ si dôležitosť tejto jedinej vety? Ak nie, mal by si. Je to totižto dôvod, prečo dnes venovanie sa nutričnej stránke a počúvanie iba odborníkov na výživu môže narobiť viac škody ako osohu. A to myslím smrteľne vážne.\nVšetky nutričné štúdie boli robené po dobu niekoľko rokov a v období, ktoré je rozdielne, aké máme dnes. Už len rok 2010 a 2020 sú na nerozoznanie. Obzvlášť povedzme doba, kedy robil výskum Weston Price a doba, kedy robili výskum dnešní vedci. Prostredie vtedy a dnes je odlišné, rovnako ako je odlišné prostredie v závislosti od sezóny a polohy na planéte. Toto odlišné prostredie, teplotné a svetelné podmienky následne vplývajú na výsledok experimentu/štúdie. Kniha spolu s obsahom a popisom od Westona Priceho z Mojej knižnice\n\nV ľudskej reči to znamená toľko, že keď vezmeš 3 rozdielne skupinky ľudí, pričom každá bude žiť inde a v iných podmienkach, a každej dáš jest kilo živočíšnej pečienky týždenne, výsledok u každého bude iný. U človeka pracujúceho v kancelárii, u človeka pracujúceho na poli, u mamičky na materskej,… u každého. Dôvodom, prečo je tomu tak, je odlišné PROSTREDIE, ktoré následne vplýva na Redox každej jednej mitochondrie v tele. Toto je dôvod, prečo môže byť pre jedného vitamín A toxický a pre iného prospešný. Preto by označenie vedecká štúdia podľa mňa malo znieť skôr takto: „vedecké pozorovanie“ a „názor“. Hoci v dnešnej dobe, od roku 2020 by som slovo VEDECKÉ úplne vynechal.\nAvšak dnes sa už dostávam do trošku „náročnej“ oblasti a uvedomujem si, že sa dotýkam aj niektorých „názorov“, ktoré ľudia majú v súvislosti s vierou, stravou,… a potrebujú preto aj REÁLNE a HMATATEĽNÉ dôkazy, ktoré tieto slová podporia. A teraz ich dostaneš.\nAk teda patríš k ľuďom, ktorí radi dôkaz, tu je. Vitamín A je totižto foto receptor, ktorý reaguje na REZONANCIU svetla (vlnenia) v okolí, podľa ktorého mení svoj tvar aj správanie. [R, R, R, R]\n\nDôvod prečo si o týchto veciach (možno) nepočul vo svete výživy je ten, že tieto „vedecké štúdie“ sú robené aj  v oblasti fyziky, optiky a optogenetiky. Nie v oblasti výživy. Vitamin A je fotoreceptor a reaguje na svetlo\nO vitamíne A sa dnes pobavíme viac, pretože je extrémne dôležitý. Čo sa však hormónu štítnej žľazy T3 týka, myslím že ti postačuje vedieť slová z úvodu – potrebujeme ho. Bez neho a bez vitamínu A steroidné hormóny nevytvoríš. V článku Adaptácia na chlad #7 o Kortizole a štítnej žľaze bolo všetko dôležité, ak si nespomínaš. Zlepšenie funkcie štítnej žľazy, pomocou sacharidov v lete, je niečo, čo pozná veľa ľudí. Aj preto často ženy trpia problémami a sacharidy im pomôžu, obzvlášť ak sú na lowcarb-e. Avšak je to práve vitamín A a fotoperióda, ktorú nepozná takmer nikto, ktorá je viac dôležitá a tejto sa dnes povenujeme.\nPretože práve to je dôvod prečo týmto ľuďom ani pridanie sacharidov dlhodobo nepomáha a iba sa točia v „začarovanom kruhu“. Vitamín A (retinal) je molekula, ktorá reaguje na svetlo v okolí. Reaguje na viditeľné (najmä modré svetlo), ale aj neviditeľné. Dôvod prečo je frekvencia svetla. Každé svetlo (vlnenie) má totižto svoju rezonanciu. Túto rezonanciu môžeš brať ako špeciálny KÓD. A podľa tohoto kódu molekuly v našom tele vedia, čo majú robiť. Podobne ako keď ladíš gitaru s elektrickou ladičkou. Jednoducho brnkneš na strunu a ladička podľa rezonancie vie či je všetko OK alebo nie. Nepotrebujú byť ani vo fyzickom kontakte, pretože vlnenie sa šíri aj priestorom. Keď vitamín A dané modré svetlo alebo špecifické vlnenie zachytí, jednoducho sa pohne, zmení svoj tvar a niečo vykoná. Viem, že sa ti možno tieto slová zdajú stále čudné, no ver či never, rovnaké mechanizmy každý jeden z nás využíva takmer neustále, napr. vo svojich mobiloch. Sú plné polovodičov, tranzistorov, diód a fotodiód, ktoré pracujú rovnako. Na základe prichádzajúceho svetla sú schopné vyslať elektrón jedným alebo druhým smerom (alebo vôbec), vďaka čomu to daná súčiastka vyhodnotí ako 1 alebo 0 a niečo sa udeje. Takto sa dá vytvoriť aj komplikovaný algoritmus. No podobne je to s vitamínom A. Ak si spomínaš na nedávne články o cholesterole, videl si aké obrovské množstvo molekúl glukózy alebo mastných kyselín bolo iba v 1 móle. Aj pri vitamíne A to platí. V krvi si ho vieš dokonca aj odmerať ako samoplatca za pár eur. A ak to chceš konkrétne hneď, tak v krvi, v 6 litroch, ho zdravý človek má mať medzi 1,8 až 4,8 mg (mili gramov). Ak chceš, prerátaj si to pomocou hmotnosti vitamínu A a zistíš, koľko presne molekúl to je. V skratke, veľmi veľa.\nNo je to práve v tkanivách a bunkách, kde je vitamín A súčasťou rôznych proteínov, kde reaguje na svetlo, vďaka čomu dáva bunke pokyny a následne sa jednoducho zrecykluje. Buď sa zrecykluje sám, lokálne, pomocou enzymatických krokov, alebo sa jednoducho nahradí novým z krvi. No a do krvi sa dostane iba z našej stravy.\nTeraz ti v rýchlosti ukážem, aká veľmi dôležitá je táto jeho neustála recyklácia. Ako sa Vitamín A recykluje\nTo, že máme v tele vitamín A si vedel aj predtým. Väčšina tiež vie, že ho máme najviac v mozgu a obzvlášť v oku. Dôvod si síce nepoznal, no teraz som to zmenil. Náš mozog a oči totižto neustále spracúvajú svetelné signály a to nie iba vizuálne, ale aj nevizuálne. Vitamín A v tomto pomáha, rovnako ako DHA. Preto má oboje homosapiens vo veľkom v mozgu.\nKeď však vitamín A zachytí svetlo, povedzme v oku, kde je súčasťou fotoreceptoru, vitamín A sa degraduje a musí byť okamžite nahradený novým, inak sa ďalší signál neprenesie. Toto sa napríklad udeje každé ráno, hneď ako tvoje oko zachytí prvé slnečné lúče (hoci u väčšiny sa to deje po celý deň, keď hľadia do nechránenej obrazovky). No hneď ako vitamín A dostane signál a degraduje sa, v závislosti od časti tela kde je, môže sa zrecyklovať (alebo nahradiť novým ) pomocou 2 spôsobov:\n– Buď pomocou niekoľkých enzymatických krokov, kde sa z jednej molekuly stane druhá, potom ďalšia, ďalšia, až nazad vznikne pôvodná. No podobne ako keď povedzme oxiduješ glukózu: pokým sa dostane do mitochondrie a vznikne ATP,… chvíľu to potrvá\n– Alebo sa môže nahradiť úplne novým, z krvi a teda z našej stravy. Tento druhý spôsob je však logicky najpomalší a zaberie veľa času, no keď nie je iná možnosť, je veľmi efektívny. A koniec koncov, takto ho môžeme zjesť pomerne veľa a následne veľa vitamínu A v tkanivách nahradiť.\nV skutočnosti je tu aj tretí spôsob, ktorý sa však netýka už iba vitamínu A, ale celého proteínu, ktorého je vitamín A súčasťou. Jedná sa o recykláciu iba pomocou svetla (foto optická recyklácia). Takto daný proteín po zachytení svetla a degradovaní vitamínu A dokáže naďalej pracovať, aj keď sa vitamín A sám o sebe ešte nezrecykluje.\nAvšak celý mechanizmus funguje iba na základe správneho a pretrvávajúceho svetla (ak má k dispozícii súčasne farby dúhy aj IČ svetlo). Nazýva sa to BISTABILITA. Tento mechanizmus však platí iba v zopár častiach tela, ako je napr. známy Melanopsin, ktorému vďačíme za synchronizáciu cirkadiánneho rytmu skrz OKO. Čo sa týka iných fotoreceptorov v oku a v ďalších častiach po tele kde sa vitamín A nachádza, tie sú všetky závislé od neustálej recyklácie a hlavne od konštantného nahrádzania vitamínu A (retinoidov) zo stravy.\nPráve tu spravím odbočku a vysvetlím ti častý omyl, akým je betakarotén a rastlinná strava. Veľa ľudí si totižto myslí, že konzumáciou džúsov, štiav, ovocia a zeleniny, ktoré obsahujú beta karotén nahradila aj vitamín A. Asi ťa sklamem, no nepočítaj s tým. V dnešných časoch, po roku 2020, sa na to nespoliehaj! Betakarotén a vitamín A nie je to isté\nBetakarotén je v podstate vitamín A, ibaže dvakrát. Na obrázku to vidíš. Práve preto panuje vo verejnosti názor, že z betakaroténu v tele vytvoríme ľahko vitamín A. A hoci je to čiastočná pravda, pretože je to naozaj možné, je to veľmi neefektívne a pomalé. Rozklad betakaroténu prebieha totižto vo výstelke tenkého čreva (črevná sliznica) a je katalyzovaný enzýmom β-karoténdioxygenáza, ktorý betakarotén rozštiepi na dve časti a vznikne retinal (vitamín A). Práve v tomto sa ukrýva problém. Na funkciu enzýmu človek vyžaduje dokonalú kontrolu nad protónmi v čreve a tiež elektrónmi. Enzým tiež využíva molekulárny kyslík, a na to, aby v čreve vznikol, musia tvoje mitochondrie pracovať na 100%. Toto u väčšiny ľudí neplatí.\nO molekulárnom kyslíku a molekulárnom vodíku budú mimochodom čoskoro dva samostatné články, takže tam sa dozvieš viac a budeš prekvapený. Na dnes si však musíš uvedomiť že stav čreva je u väčšiny ľudí zlý a rovnako ako zle trávia potravu, a to najmä sacharidy, nedokážu tvoriť ani toľko retinalu. Ak však aj nejaký vytvoriť z betakaroténu dokážu, vždy to zaberie veľmi dlhý čas, kým sa vstrebe do krvi a dostane sa na miesto určenia. A toto je problém číslo dva. Naše telo je totižto konštantne bombardované umelým svetlom a rýchlosť degradácie vitamínu A sa nikdy nevyrovná tomu, ako sme schopný ho nahrádzať. Podobne ako pri DHA. Preto je jeho konzumácia zo živočíšnej formy už nie VOĽBOU, ale POVINNOSŤOU pre moderných ľudí a obzvlášť pre budúce mamičky. Možno totižto nevieš, no vitamín A je žltej farby. Žltá farba je komplementárna modrej. To znamená, že vitamín A absorbuje modré svetlo a naopak žlté vylučuje. Hormóny #6 Vitamín A, T3 a ukradnutý Pregnenolón\n\nVitamín A, modré svetlo, žltačka a autizmus\nPresne preto sa u ľudí vyskytuje aj žltá škvrna v oku, kde je veľa vitamínu A, okrem iného. Tiež to má malý súvis so žltačkou, ktorú dnes liečia tak, že dajú malé bábätko do inkubátora pod umelé modré svetlo. V minulosti to mimochodom liečili UV svetlom.\nRovnako je to pri autizme. Napadlo ťa niekedy, prečo je autizmus spájaný s farbami? Autistické detičky farby vnímajú citlivejšie a dokonca ich pomocou farieb často liečia alebo im to aspoň urobí na čas dobre. A tipni si, aká farba je s autizmom spájaná… modrá. [R, R]\nAutistické deti často na jasné modré svetlo reagujú pozitívne a naopak na blikanie (Flicker) a rôzne fluorescentné svetla reagujú negatívne. Nenapadlo ťa niekedy prečo? Alebo prečo sa v minulom storočí autizmus rozšíril prakticky z ničoho, a od nového Milénia, vzrástol ešte viac? Keď si pozrieš niektoré štatistiky zbadáš, že zatiaľ čo u detičiek rodených v roku 1992, bolo 1 zo 155 diagnostikované s autizmom, no u mileniálov, narodených v roku 2010, bolo diagnostikovaných s autizmom už 1 zo 44. Čo ak ti poviem, že to nie je náhoda? Čo ak ti poviem, že stav matky, jej hladina a cyklus vitamínu A, vitamínu D, DHA, pregnenolónu aj progesterónu a tiež množstvo železa v tele sú kľúčové pri vzniku autizmu? A obzvlášť u matky, ktorá má priepustné črevo (leaky gut), má v tele zápal (zvýšené CRP a znížené hormóny) a žije pod umelým osvetlením? A čo ak by ti niekto povedal, že rozvoj autizmu je u dieťatka v skutočnosti jeho ochranou proti prostrediu (umelému svetlu a vlneniu), v akom žili jeho rodičia a jeho mozog sa pred tým iba chráni? Ja som ti to totižto práve naznačil. Je tvojou úlohou sa nad tým aspoň zamyslieť…\n\nPo  a tiež po článkoch o lymfatickom systéme, kde som autizmus a tehotenstvo spomínal, by to pre teba nemalo byť až také prekvapenie keď tieto veci spájam dohromady.\nMožno ti tieto slová ako laikovi stále nič nehovoria, no už by mali. To modré svetlo okolo nás je veľký hráč. A k tomu sa pridávajú aj moderné technológie, pretože umelé modré svetlo už dnes nie je najväčší problém. Je ním umelé vlnenie. Ak je tvoj Redox konštantne tlačený nadol, tvoje telo neustále prichádza o elektróny a nedokáže pracovať tak, ako by malo. A práve preto venujem toľko času tomu, aby som ťa tieto veci NAUČIL, pretože doba a prostredie sa mení rýchlejšie, ako by sa zdalo a pokým tomu nebudeš rozumieť sám, nedokážeš robiť adekvátne rozhodnutia.\nAž tu teda nabudúce niekto povie, že by si nemal konzumovať živočíšne potraviny, pretože to nie je zdravé a ešte to aj ubližuje planéte, …iba sa pousmej. V skutočnosti nič nemôže byť ďalej od pravdy. A ak by chcel vedieť viac, kľudne ho odkáž na môj blog. Pripadne mu pošli link na toto moje dávnejšie video. Vitamin D, vitamín A, DHA a ich spolupráca\nTeraz si spomeň na slová v úvode. Vitamín A a vitamín D sa stretávajú v bunke, kde pomocou DHA a receptoru X komunikujú a bunka vie čo má robiť. Napr. vďaka adekvátnym hladinám dokáže vytvoriť Pregnenolón a ďalšie steroidné hormóny.\nVšetko sú to elektro – magnetické procesy, ktoré sa prenášajú pomocou elektromagnetickej sily. A hádaj čo túto silu prenáša. Svetlo – fotón. No a čo v nás svetlo zachytáva? Elektróny. Nezabúdaj teda, vždy potrebuješ hromadiť elektróny. Práve preto sa v nás tvorí vitamín D prirodzene, vďaka UV svetlu, zo slnka a z cholesterolu, skrz pokožku a rovnako zas naše telo recykluje a využíva vitamín A skrz variáciu modrého svetla, aké naše OKO a koža zachytia. Áno, dobre čítaš. To, aké svetlo tvoje oko vidí, a v ktorú časť dňa ho vidí je zodpovedné za to, koľko vitamínov budeš mať k dispozícií. Čo je to ten ukradnutý pregnenolón?\nPráve preto sú dnes ľudia na tom omnoho horšie ako boli v minulosti a musia si o to viac dávať záležať na príjme živočíšneho vitamínu A. Nie rastlinnej verzie betakarotén. Nedostatok Vitamínu A a jeho zlé cirkadiánne riadenie je totižto dôvod, pre ktorý okolo seba vidíš čoraz viac neplodných ľudí s problémami so zrakom a to už v mladom veku a tiež, prečo mladí ľudia prichádzajú o steroidné hormóny, majú viac a viac depresií a sami dobre nevedia, kto vlastne sú…\n\nTy totižto možno zatiaľ nechápeš všetky súvislosti, no tvoje Telo ich vníma za teba. Tvoje mitochondrie robia rozhodnutia za teba a to, čo vidíš v zrkadle, na svojich krvných testoch, hormonálnom paneli, ale aj okolo seba je už iba ODRAZ toho, čo prichádza dnu (napr. kvalita svetla, prostredia, ovzdušia, stravy, …) \n\nZ rovnakého dôvodu už roky existuje jeden syndróm alebo skôr problém, ktorý síce nie je verejne uznaný ako „oficiálny“, no v holistickom, funkčnom a alternatívnom svete medicíny ho moc dobre poznajú. Jedná sa o Ukradnutý pregnenelón. Alebo aj ukradnutý prognenolónový syndróm. V skratke ide o to, že ak tvoje telo prichádza o elektróny a svetlo, mitochondrie nedokážu vytvoriť pregnenolón a následne ani progesterón a všetok cholesterol sa tak využíva primárne na tvorbu Kortizolu, ktorý časom môže vyvolať až vyčerpanie nadobličiek. O vyčerpaných nadobličkach (adrenálna únava) budú nasledovne dva články a máš sa na čo tešiť. Práve preto majú dnes ženy veľmi znížený progesterón a je to jeden z najlepších ukazovateľov toho, koľko intracelulárnej vody a elektrónov v systéme (hlavne v mozgu a nadobličkách) majú. Jeden z vedľajších efektov, ktorý pri strate elektrónov žena časom pozoruje, môže byť napr. rednutie až padanie vlasov a priberanie hmotnosti. Mysli teda na to, že ak nemáš dostatok vitamínu A, vitamínu D, cholesterolu a elektrónov v tele, tvoje telo nemá na výber a nedokáže tvoriť steroidné hormóny. Tiež takto nedokáže tvoriť progesterón a žena nemôže otehotnieť. Telo elektróny potrebuje. Verím, že  Asimilácia elektrónov, ich využitie v tele a minimalizovanie ich straty sú kľúčom!\nPráve preto som dôležitosť Cirkadiánneho rytmu vrátane dostatočného príjmu živočíšnej formy vitamínu A aj cholesterolu spomínal aj pri nahrávaní rozhovoru s Kerolajnou do Ekurzu Zdravé Tehotenstvo. Tento Ekurz by sa mohol páčiť hlavne mladým mamičkám, či párom, ktorí sa chcú dobre pripraviť. Pre každého, kto má o tento Ekurz záujem, stačí ak pri objednávke zadá zľavový kód JAROSLAV a obdrží 10% zľavu. Záver a zhrnutie\nVerím, že sa ti dnešný článok páčil, a ak myslíš, že môže niekomu pomôcť, kľudne ho 😉 Už nabudúce sa pozrieme na to, ako naozaj vzniká adrenálna únava (vyčerpanie nadobličiek) a aj čo s tým môžeš robiť. A ak sa chceš posunúť trošku rýchlejšie, dávam ti do povedomia nadchádzajúci  Viac info o  \n\nEkurzyMasterClass Krvné TestyPatríš medzi ľudí, ktorí sa zaujímajú o svoje zdravie aj výkonnosť a nechcú veci nechávať na náhodu? Potom je tu pre teba tento miniEkurz -…59,90 €KúpiťTento Masterclass pozostáva z 5 hlavných \nViac informácií \n\nNa záver ti dávam do pozornosti možnosť pridať sa medzi \n\nncbi.nlm.nih.gov/pmc/articles/PMC4583817/",
  "date": null,
  "excerpt": "",
  "scraped_at": "2025-07-16T10:10:03.199556",
  "word_count": 3640,
  "source_file": "Hormóny_6_Vitamín_A_štítna_žľaza_aukradnutý_pregne.json",
  "cleaned_word_count": 3463,
  "cleaning_metadata": {
    "cleaned_at": "2025-07-17T10:06:54.226367",
    "original_word_count": 3640,
    "cleaned_word_count": 3463,
    "reduction_percentage": 10.15
  }
}