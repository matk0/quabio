{
  "url": "https://jaroslavlachky.sk/nizky-vitamin-d-cukrovka-a-uv-svetlo/",
  "title": "Nízky vitamín D, cukrovka a UV svetlo",
  "content": "„Je cukrovka iba vhodná evolučná adaptácia na chronicky znížené množstvo UV a IČ svetla, aby živočícha dočasne ochránila, pokým sa slnečná sila v jeho lokalite vráti do normálu alebo pokým nastúpi CHLAD?„\n\nMyslím, že na úvod článku je to zaujímavá otázka, na ktorú po dočítaní článku dostaneš odpoveď a veľa vecí ti dôjde (a samozrejme, chcem v tebe zanechať aj ďalšie otázky). A zase ten vitamín D\n\n si čítal o tom, prečo ťa môže pobyt v interiéri dehydratovať a tiež, prečo ti umelé svetlo môže znížiť vitamín D a teda ti zvýšiť riziko melanómu, alebo rakoviny. Je to pre niekoho možno paradox, v porovnaní s tým, čo počúvame v médiách a od „odborníkov“, no dáta neklamú a naozaj je to tak. Nie slnko, ale umelé modré svetlo ti spôsobí zdravotné problémy, vrátane obezity, ale aj CUKROVKY. [2, 3, 4]\n\nPár týždňov dozadu si čítal krátky článok o tom, ako sa v našej pokožke za pomoci cholesterolu a UVB svetla tvorí vitamín D3. Ak si ho nečítal, odporúčam, pretože na to budem nadväzovať. VITAMÍN D je KĽÚČ a VDR je KĽÚČOVÁ DIERKA\n\nVitamín D a konkrétne jeho aktívny metabolit 1,25-OH (kalcitriol), sú už dlho považované za dôležité regulátory sérového vápnika (vápnika v krvi) a zdravia kostí. Produkcia kalcitriolu (aktívnej formy vitamínu D) teda závisí od adekvátnej hladiny vitamínu D (25-OH) v pokožke z cholesterolu. Po premene neaktívneho vitamínu D (25-OH) v pečeni na aktívny (kalcitriol) je väčšina cirkulujúceho kalcitriolu tvorená vysoko regulovanou 1alfa-hydroxylázou (skratka CYP27B1) prítomnou v obličkách, ktorá je súčasťou známeho cytochrómu P450. Opäť vidíš, že vitamín D, ktorý sa vytvorí v pokožke zo slnka je odlišný od toho, ktorý skonzumujeme v doplnku. Ten zo slnka totižto prechádza celým telom a zapája sa do mnohých procesov, pomocou ktorých ovplyvňuje mnoho vecí, vrátane našich génov. Čo však čert nechcel, ukázalo sa, že mnohé ďalšie tkanivá v našom tele tiež obsahujú 1alfa-hydroxylázu a zdá sa teda, že taktiež lokálne produkujú kalcitriol vo vysokých koncentráciách. Receptor pre kalcitriol je synonymom slova receptor vitamínu D (skratka VDR). Toto slovo si už odo mňa čítal viackrát a ešte budeš, tak si to zapamätaj. A zapamätáš si to veľmi jednoducho na tomto prirovnaní. „Každý hormón v našom tele (aj vitamín D je hormón) pracuje spolu so svojim receptorom. Čo to znamená? Že jeden bez druhého sú bezvýznamní. Musia byť prítomný vždy spolu. Hormón si teda predstav ako kľúčik a receptor ako kľúčovú dierku. Vitamín D je  kľúč a VDR je kľúčová dierka. Ak chceš vitamín D v tele využívať, potrebuješ teda vždy aj adekvátne množstvo a funkciu VDR. Rozumieš?“\n\nKALCITRIOL, VDR a REŠTRIKCIA KALÓRIÍ\n\nVDR je tvorený prakticky vo všetkých tkanivách v tele. Posledná (finálna) forma produkcie kalcitriolu teda predstavuje klasický parakrinno-autokrinný systém. Neľakaj sa čudných slovných spojení. Parakrinný a autokrinný laicky znamená toľko, že bunka svoje procesy ovláda skrz molekuly, ktoré vylúči (napr. vitamín D) a receptory, ktoré tam sú (napr. VDR). Prečo ti to však píšem? Pretože výskumy preukázali prítomnosť 1alfa-hydroxylázy aj v kostiach a prištítnych telieskach bunky (v štítnej žľaze) a teda vitamín D a všetky procesy, ktoré sa pri jeho tvorbe do procesu zapájajú, majú vplyv aj náš stav vápnika v tele, kosti a hormóny štítnej žľazy. [9, 10] Vitamín D a VDR majú teda vplyv aj na rozvoj chorôb ako rakovina, KVC (kardiovaskulárne ochorenia), neuro-svalové funkcie, ale aj autoimunitné ochorenia. Aktivácia VDR totižto podporuje diferenciáciu tkanív (ich delenie) a zároveň zastavuje ich proliferáciu (rozmnoženie). To znamená, že VDR a aktívny vitamín D hrajú v našom tele dve úlohy naraz: dobrého aj zlého policajta. Dokážu napríklad zabrániť vzniku rakoviny, zatiaľ čo podporiť správne rozdelenie DNA alebo MITOCHONDII. Ďalšia vec, ktorú VDR dokáže je, zastavenie prúdu elektrónov na vnútornej membráne mitochondrie. Toto v ľudskej reči znamená PRÍRODNÁ REŠTRIKCIA KALÓRIÍ. Náš ETC totižto potrebuje byť plynulý a rýchly, aby sme boli zdravý. Jeho spomalenie vždy znamená chorobu a problém. Avšak jeho „STOP“ skrz VDR je niečo ako krásna prírodná pomocná ruka. Presne preto ti na slnku vystúpia žily von a nemáš taký hlad. Vtedy potrebuješ iba piť. Tiež preto prirodzene potrebuješ menej jesť a zároveň sa ti upraví hmotnosť. Tvoja krvná plazma a voda v nej sa postará o donášku energie, bez nutnosti elektrónov z jedla. Jediné čo k tomu potrebuješ je vedieť AKO SA „OPAĽOVAŤ“ a teda mať správny SOLÁRNY MOZOĽ. Zisti viac \n\nKALCITRIOL, VDR a CUKROVKA\n\nTeraz príde prekvapivé zistenie. Niektoré regulačné opatrenia VDR sú dokonca nezávislé od kalcitriolu. To znamená, že mnohé procesy v našom tele, vrátane delenia buniek, tvorby alebo inhibície rakoviny, apod., nie sú závislé od množstva vitamínu D v tele, ale od aktivity VDR. No čo. Stále sa pozeráš na vec iba „bežným“, konvenčným uhľom pohľadu? Alebo som ťa prinútil začať premýšľať inak? Dnes nie je prekvapením, že veľká časť populácie má nízke hladiny vitamínu D, ktoré sa všeobecne definujú ako ​​hladiny 25-OH v sére. Za nízku hladinu sa považujú hodnoty nižšie ako 20 alebo 30 ng/ml (alebo ug/L). V uplynulom desaťročí sa vedci napríklad zaujímali o vzťah nedostatku vitamínu D a rizika vzniku diabetes mellitus (DM), teda cukrovky. Nízka hladina vitamínu D, nízke vystavenie slnku, ale aj nízky príjem vitamínu D v strave boli spojené so zvýšeným rizikom rozvoja cukrovky. Na zvieracích modeloch napríklad skúšali zaujímavé pokusy a to, že za im vyvolali výrazný pokles hladín kalcitriolu, zatiaľ čo ich hladina 25-OH zostala normálna. Tieto zvieratka aj tak rozvinuli cukrovku 1. typu. Zaujímavé, nemyslíš? To znamená, že ak si aj v krvi doplnkom zvýšiš hladinu 25-OH, no tvoje telo nepracuje ako má a nemáš správne vytvorené a stimulované aj VDR, vitamín D ti nemusí nijako pomôcť. 🤔 Mimochodom, kalcitriol (aktívna forma vitamínu D3) má aj imunomodulačný účinok. To znamená, že pomáha pri imunite. Jednu stranu imunity posilňuje, zatiaľ čo druhú oslabuje. Toto je zároveň riešením mnohých  autoimunitných problémov. Pýtaš sa prečo? Pretože pri autoimunitných komplikáciách je zvyčajne príliš stimulovaná jedna časť imunitného systému. Práve preto ten názov „auto“ -imunita. Telo telo totižto produkuje príliš zápalových látok a cytokýnov a časom začne napádať samé seba. Táto časť imunity už stratila kontrolu a nevie si stanoviť kde má hranicu a kedy má prestať. Chýba jej totižto prírodná STOPKA v ETC v mitochondriách v danej imunitnej bunke. Aj o týchto veciach mimochodom čítajú účastníci EKURZU KVANTOVÁ BIOLÓGIA a konkrétne v 5. kapitole s názvom LEPTÍN a IMUNITA. CUKROVKA a NÍZKE HLADINY VITAMÍNU D\n\nPodľa mnohých starších výskumov sa ukázalo, že nízke hladiny 25-OH korelujú s prítomnosťou kardiovaskulárnych chorôb u diabetikov. Podobne bola hypovitaminóza D (nízke hladiny vitamínu D) nezávisle spojená so zhrubnutím krčnej tepny, a predzvesťou cerebrovaskulárnych a kardiovaskulárnych príhod. Tiež sa zistilo, že mikrovaskulárne komplikácie boli častejšie, keď boli hladiny vitamínu D nízke, a to aj napriek podobnému trvaniu ochorenia a iným klinickým charakteristikám v porovnaní s kontrolnými pacientmi bez komplikácií. Všetko je to pomerne zaujímavé, pretože dnes taktiež vieme, že aj v našom OKU je prvým znakom u mladých ľudí ZHRUBNUTIE CIEVOVKY za sietnicou, čomu nasleduje OBEZITA a taktiež vyšší tlak a zdravotné problémy. Kto vie prečo sú dnes mladí ľudia taký „odlišní“, neudržia dlho pozornosť (viď TIK-TOK, sociálne siete a krátke vtipné videá tancujúcich mačičiek) a stávajú sa ľahko závislými a súčasne majú horší stav KOSTRY a ČRIEV. Žeby to malo súvis? 🤔 Odpoveď asi tušíš …\n\nVäčšina údajov, ktoré som vyššie načrtol (rozklikni si aj štúdie) ukazuje asociácie vitamínu D, kalcitriolu alebo analógov kalcitriolu s kardiovaskulárnou záťažou a prežitím aj u diabetických pacientov (cukrovkárov). Je síce ešte potrebné vyvinúť značné úsilie na určenie toho, či môže liečba pomocou vhodného vitamínu D a analógov VDR pomôcť zmierniť komplikácie a teda aj znížiť výskyt cukrovky, avšak jedno je isté. Vedci nikdy neprídu na úplnú pravdu, pretože pravda je relatívna a po celý čas im uniká pred očami, pretože práve tam, sa ukrýva. Veď ako zvyknem hovoriť: „Ak ani len nevieš, že niečo nevieš, iba ťažko prídeš na to, čo je to, čo doposiaľ nevieš“. CUKROVKA, VITAMÍN D a proteín NAD\n\nPrečo môže byť nízka hladina vitamínu D prepojená s civilizačnými ochoreniami, vrátane cukrovky? A prečo aj umelé zvýšenie 25-OH nepomáha, ak ostane nízka aktivita VDR? Môžu byť za tým KVANTOVÉ PROCESY? Nie sú náhodou naše mitochondrie malé elektromagnetické magnety/antény? Odpoveď na obe otázky je áno. Vyššie si videl obrázok vnútra našej mitochondrie. Všimni si na ňom, že VDR dokáže lokálne odpojiť flow elektrónov z jedla. Aký to môže mať význam? Po pravde, …je ich viac, no dnes ti prezradím jeden dôležitý. Zároveň sa uvidí, ako čítaš môj blog, pretože budem nadväzovať na  zo série MITOCHONDRIE. VDR reaguje na UV svetlo, aké naša pokožka zachytáva. No nie len to. Reaguje aj na UV, aké naše telo tvorí samé. Aj preto sú VDR ukryté tak hlboko a dokonca aj v črevách, kde sídli veľká časť našej imunity, hoci UV svetlo preniká do pokožky iba niečo cez milimeter. Správne aktivovaný VDR totižto dokáže odpojiť flow elektrónov na vnútornej membráne mitochondrie, čo znamená, že mitochondria nepotrebuje využívať vodík z potravy. Vieš, čo to znamená? Že ani proteíny FADH a NADH, ktoré tam vodík z potravy donášajú na prvý a druhý respiračný komplex, nemusia toľko pracovať. Majú teda „POHOV“. Takýmto spôsobom dokážu naše mitochondrie využívať úžasnú schopnosť VODY správať sa ako BATÉRIA, pričom vtedy nevyužívajú proteín NAD, ktorý tak môžu regenerovať a šetria si ho. A hádaj čo proteín NAD regeneruje. UV svetlo. Proteín NAD je taktiež zodpovedný za správne spracovanie sacharidov a glukózy v mitochondrii. Presne tento proteín chýba cukrovkárom, čo je dôvod, prečo cukrovku majú. Dúfam, že už zase raz lepšie rozumieš mojim častým slovám, že CUKROVKA v skutočnosti nie je civilizačná choroba. „Cukrovka je len evolučná adaptácia na chronicky znížené množstvo UV a IČ svetla, aby živočícha dočasne ochránila, pokým sa slnečná sila vráti alebo nastúpi CHLAD.“ (Presne preto podľa mňa vyhynuli Neandertálci, ktorých pozostatky sme našli v chladných jaskyniach, pretože v sebe nemali epigenetický program na rozvoj cukrovky, ktorý by im umožnil  zvýšiť cukor v krvi a prežiť zimu, ako to máme my. ZÁVER\n\nDnešný článok bol kratší, no výstižný a verím, že si v ňom dostal mnoho AHA momentov, ktoré ťa prinútia popremýšľať. Ak máš nejaké otázky, napíš ich do  nižšie alebo využi FÓRUM na webe. Tiež mi môžeš zanechať otázky v tomto anonymnom dotazníku a v najbližšom QaA podcaste ti na ne odpoviem. Ak chceš svojmu telu začať chápať lepšie, odporúčam ti niektorú z mojich kníh. Čitatelia OPAĽOVACIEHO PROTOKOLU majú v rukách malý NÁVOD alias pomocníka, ktorý im ukáže, ako sa správne slnečnému svetlu vystavovať. Slnečné svetlo je totižto veľmi rýchly, no zároveň aj pohodlný spôsob, ako svoju kolóniu mitochondrií v tele rýchlo fixnúť. Druhým spôsobom je CHLAD, no o tom inokedy. Tiež ti dávam do povedomia  \n\n Prajem ti pekný deň a čítame sa pri. 😉\n\nZisti viac o ncbi.nlm.nih.gov/pmc/articles/PMC2679718/?fbclid=IwAR3EYH66jncykxb7GV1phbVfxBs2JtqWy0GZy0sMenCWThAWmHskCd6nKGo",
  "date": "2021-03-25T00:00:00+01:00",
  "excerpt": "",
  "scraped_at": "2025-07-03T18:51:44+02:00",
  "word_count": 1645,
  "source_file": "Nzky_vitamn_D_cukrovka_aUV_svetlo.json",
  "cleaned_word_count": 1763,
  "cleaning_metadata": {
    "cleaned_at": "2025-07-17T10:06:52.677490",
    "original_word_count": 1645,
    "cleaned_word_count": 1763,
    "reduction_percentage": 11.05
  }
}