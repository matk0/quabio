{
  "url": "https://jaroslavlachky.sk/preco-umele-modre-svetlo-dehydratuje-a-znizi-vitamin-d/",
  "title": "Prečo umelé modré svetlo dehydratuje a zníži vitamín D?",
  "content": "Môže ťa umelé modré svetlo dehydratovať podobne ako sa dehydratuje steak v mikrovlnke? A môže umelé modré svetlo znížiť náš vitamín D a zároveň zvýšiť riziko rakoviny? Môže byť teda aj umelé modré svetlo, pod ktorým ľudia žijú jeden z dôvodov, prečo dnes trpíme pandémiou nízkych hladín vitamínu D a vyššej chorobnosti? (Článok si teraz môžeš vypočuť už aj ako nahovorené AUDIO. Všetky podcasty nájdeš TU.)\n\nČlánok nahovoril Filip Jekkel. Patrí mu veľká vďaka. 😉\n\nĎalší článok do série vitamín D\n\nRozhodol som sa občas spísať na blog nejaký kratší článok, ktorý verím zvládne prečítať každý a dnes tu máme článok do série VITAMÍNU D, ktorý je tak trochu pokračovaním predošlého. Vitamín D je momentálne veľká téma sama o sebe, pretože aj vďaka kríze, akú tu dnes máme, sa oň ľudia začali viac zaujímať, no teraz ti trochu poodhalím, prečo ten vitamín D v doplnku nemusí mať rovnaký účinok ako ten, ktorý si naša pokožka tvorí sama a tiež aký vplyv na jeho hladinu môže mať svetlo, pod ktorým dobrovoľne každý z nás žije. Čo ak totižto slnko, ani UV svetlo, ktoré slnko vysiela, nie je skutočný vinník za pandémiu rakoviny alebo melanómy? Čo ak v tom má prsty niečo iné, čo máme po celý čas doslova „pod nosom“ (alebo lepšie povedané „nad nosom“), no len málokto si to všimol a spojil si dve a dve dohromady? Pozrime sa na to. MODRÉ SVETLO má svoju CIRKADIÁNNU VARIÁCIU\n\nNa úvod ti ukážem jeden obrázok, ktorý by ti mal byť známy, pretože si ho na mojom blogu, ale aj v knihách videl veľa krát, no teraz ho uvidíš v originálnom „ošatení“. Dovolil som si ho totižto prevziať od tvorcu, Alexandra Wunsha. Na tomto obrázku si všimni dve veci, pretože hneď na to ti ukážem druhý obrázok, ktorý to doplní. Tie  vecí sú: stúpajúca teplota (všimni si, ako pekne od východu slnka až po jeho západ stúpa teplota svetla vonku) a meniaca sa farba (na svitaní je farba viac červená, kdežto blížiac sa západu je všetko modré). To znamená, že nie len teplota svetla počas dňa varíruje, ale taktiež sa zvyšuje modrá farba. Teraz druhý obrázok, ktorý je vlastne rovnaký, no doplnil som doň sezónnosť. Môžeš si na ňom všimnúť, že v letných mesiacoch, kedy máme takmer 16 hodín denne svetlo (ako je to u nás okolo 20. júna), prichádza zo slnka 26% modrého svetla. Naopak v zime (ako je to u nás okolo 20. decembra) máme vonku prirodzene iba polovicu z toho, teda cca 13% modrého svetla. Tento fakt je veľmi dôležitý a hneď pochopíš prečo a ako to súvisí s tvojím vitamínom D. MODRÉ SVETLO a jeho „PARŤÁCI“\n\nTeraz príde ďalší známy obrázok, ktorý ti zasadí pekný, veľký puzzle dielik do skladačky. Všimni si v ňom kľúčovú vec. Všetky farby dúhy slnko vysiela cca rovnako, pričom modrá farba (až zelená) majú o kúsoček vyššiu intenzitu. Toto je to svetlo, ktoré ako si videl vyššie, varíruje a počas dňa stúpa. No druhá podstatná vec je, že modré svetlo má neustále po pravom boku 42% infračerveného svetla a po väčšinu dňa aj roka je tam taktiež po ľavom boku druhý „parťák“, ktorým je UV svetlo. Práve títo dvaja parťáci modrého svetla sú to, čo vyvoláva synergický efekt modrého svetla na našu biológiu. Modré svetlo totižto nie je škodlivé (myslím prirodzené modré svetlo). Preto never ľuďom, ktorí tvrdia opak. Jediné modré svetlo, ktoré je škodlivé je to UMELÉ a bohužiaľ pre nás, toto je to svetlo, pod ktorým väčšina z nás trávi svoj život. Tiež je to jeden z dôvodov, prečo dnes veľa ľudí trpí na obezitu a iné civilizačné ochorenia. [2, 3]\n\nSacharidy vytvoria 55 gramov vody, no mastné kyseliny až 110 gramov\n\nTeraz nastáva zaujímavá otázka, ktorú som položil aj v úvode a to, môže nás modré svetlo dehydratovať? Ak áno prečo? Túto otázku ti zodpoviem na postupných príkladoch a prirovnaniach, aby si sa postupne chytal a sám pochopil prečo. Z článkov v sérii MITOCHONDRIE už poznáš ako tieto baktérie v nás pracujú. Vieš, že ich prioritnou funkciou je zvrátiť proces, ktorý robí druhá baktéria chloroplast. Chloroplast vyžaduje VODU, z ktorej vodík uloží do potravy a mitochondria zasa z potravy tento vodík vezme a na štvrtom respiračnom komplexe z neho vytvorí VODU. Je pekný kolobeh, točiaci sa okolo vody. Čo je však na tomto procese zvláštne a podstatné je to, že rozličný typ potravy obsahuje iný typ vodíka. V sacharide je vždy vyšší obsah deutéria, kdežto v tuku je ho menej. Dôvod poznáš z. Ako to však súvisí s modrým svetlom a našou dehydratáciou? Príroda nerobí nič náhodou. Lepšie povedané, všetko čo evolúcia s prírodou spravili, bolo vďaka podmienkam, aké život mal. V slnečných mesiacoch, kedy máme k dispozícií veľa druhov fotosyntézy a teda aj veľa sacharidov, v našich mitochondriách vytvoríme menej vody, pretože mitochondrie toľko nepotrebujeme. V lete majú naše mitochondrie viac „pohov“, pretože nám stačí čistá voda a slnečné svetlo, ktoré z nej spraví batériu, ktorá nás zásobuje energiou. Naopak v zimných mesiacoch a v chlade (ale aj v noci), naše mitochondrie využívajú betaoxidáciu, kedy rozkladajú mastné kyseliny, z ktorých tvoria kvantá vody zbavenej deutéria. Pre porovnanie, zo 100 gramov sacharidu v mitochondrii vznikne 55 gramov vody, zatiaľ čo zo 100 gramov mastnej kyseliny vznikne až 110 gramov vody. Pekný rozdiel, čo povieš? Prečo sem však miešam sacharidy, tuky, keď sa bavíme o modrom svetle? Pretože toto svetlo je to, čo odlišuje makronutrienty. Nezabúdaj, že každý makronutrient sa v našich mitochondriách rozloží na elektróny a protóny, pričom elektróny si na svojom chrbte nesú svetlo, pod akým „vyrastali“. Svetlo je to, čo elektróny odlišuje a dodáva im rozdielnu energetickú úroveň. Presne kvôli tomuto sú sacharidy tak trochu „návykové“, rovnako ako čítanie statusov na krásnom modrom pozadí Facebooku. Príroda tento mechanizmus vytvorila schválne, kdežto človek ho zneužil. Čo tieto riadky znamenajú v ľudskej reči? Iba toľko, že vysoký prísun sacharidov má na tvoje telo rovnaký efekt, ako vystavovanie sa umelému modrému svetlu. Oba ťa dehydratujú. Prečo nás modré svetlo dehydratuje\n\nChronické (neustále) umelé modré svetlo je ekvivalentom chronického nadmerného množstva sacharidov, pretože obidve obsahujú nadmerné fotoelektrické energie, ktoré náš elektrónový transportný cyklus spomalia a tým znížia produkciu vody v mitochondrii. Teraz by som ti mal pripomenúť Einsteinov fotoelektrický jav. Elektróny sú subatomárne častice, ktoré zachytávajú svetlo. Svetlo reaguje iba s elektrónmi. Presne preto rozličné druhy ovocia a zeleniny rastú iba v istých solárnych podmienkach. To znamená, že chronické umelé modré svetlo z technológií, displejov, mobilov a televízie dehydratuje naše mitochondrie, podobne ako ostane suchý kus pôvodne šťavnatého steaku, ktorý vložíš do mikrovlnnej rúry. Modré svetlo totižto spomaľuje tok elektrónov v ETC na vašej vnútornej mitochondriálnej membráne a tým znižuje točenie ATP-syntázy. Toto všetko má svoj evolučný zmysel. Vo  A hádaj, na aký komplex v mitochondrii prichádza vodík zo sacharidu. Na prvý. Presne tu sa uvoľní obrovská fotonická sila elektrónu, ktorý pochádza zo sacharidu. Takýmto spôsobom dostane prvý komplex stimul, ktorý vytvorí voľný radikál, ktorý zároveň zasiahne aj druhý komplex. Ak je to všetko kvantované, výsledok je taký, že naše mitochondrie obdržia vysokú fotonickú silu, ktorá im pomôže sa opraviť alebo zahubiť, no ak toto svetlo prichádza v nadmernom množstve, mitochondria stráca kontrolu a jej ETC sa stáva chronicky disfunkčným, vďaka čomu na štvrtom komplexe nevzniká voda a mitochondria, ale aj bunka sa stáva dehydratovanou. Toto je to, čo môže za dnešnú modernú pandémiu zdravotných problémov na čele s nízkou hladinou vitamínu D. V poslednom článku o tvorbe vitamínu D už vieš, že na tvorbu vitamínu D potrebujeme adekvátne hladiny cholesterolu v pokožke, ktorý musí zachytiť UVB svetlo. Neskôr však na svoju konverziu vyžaduje kvalitnú „maličkú“ vodu (bez deurtéria), ktorá mu umožní konvertovať na aktívnu formu vitamínu D. Ak mitochondrie v pokožke nepracujú, vodu netvoria a daná časť pokožky ostáva dehydratovaná rovnako ako ten steak v mikrovlnke. Toto je tiež to, čo u starších ľudí vytvorí vrásky, pretože s vekom nám prirodzene stúpa heteroplazmia. Ak sa človek ešte počas života vyhýba slnku, nosí make-up a opaľovacie krémy, jeho mitochondrie v pokožke trpia viac, pretože frekvencia svetla, aké do pokožky prenikne je radilkálne iná. Dá sa to prirovnať tomu, čo zažívajú profesionálny vodiči. Profesionálny vodič je celý čas za sklom, ktoré blokuje 99,99% UV svetla a rovnako cca 50% infračerveného svetla. Vieš, čo to znamená? Že ten vodič je akoby sedel priamo pred vysvietenou obrazovkou, pričom vo verejnosti panuje názor, že to slnečné svetlo je na vine. Nie je. SKLO týchto „parťákov“ blokuje, rovnako ako make-up na tvári alebo opaľovacie krémy. Presne preto majú ženy viac problémov s melasmou a obzvlášť na tvári. ZÁVER\n\nNa záver ti ešte trochu naznačím ďalší vážny problém v našej krajine, ktorým je cukrovka. Nevšimol si si náhodou, že sa podozrivo rozširuje? Hoci mi musíš dať za pravdu, že ľudia dnes v obchodoch nakupujú viac BIO, FIT potraviny preplnené deutériom, ktoré sú označované za zdravé, no len málokto zatiaľ chápe realite? Deutérium v týchto potravinách a umelé svetlo, pod akým ľudia žijú je to, čo ich mitochondrie „odrovnáva“. Nie nadarmo vždy tvrdím, že ľudia s cukrovkou majú 2 možnosti, ako stav zvrátiť a to zaradiť do svojho života, IČ s UV alebo CHLAD. Možno o tom nevieš, no práve prvý komplex v mitochondrii, ktorý som spomínal vyššie, ktorý preberá vodík zo sacharidov (s ktorými majú cukrovkári problém) reaguje na UV svetlo. A hádaj čo. CHLAD zas tento komplex obchádza, pretože naše mitochondrie ho v chlade nepotrebujú. Pamätaj, že DHA, kvalitná VODA, uzemnenie a slnečné svetlo tvoje telo veľmi elegantne dobíjajú energiou. VODA v tebe je tvoja BATÉRIA, SLNKO a ZEM je NABÍJAČKA a DHA sú SPOJOVACIE KÁBLE. Čitatelia OPAĽOVACIEHO PROTOKOLU majú v rukách malý NÁVOD alias pomocníka, ktorý im ukáže, ako sa správne slnečnému svetlu vystavovať. Slnečné svetlo je totižto veľmi rýchly, no zároveň aj pohodlný spôsob, ako svoju kolóniu mitochondrií v tele rýchlo fixnúť. Druhým spôsobom je CHLAD, no ten pre väčšinu ľudí až tak pohodlný nie je. (O chlade budem mimochodom písať už čoskoro…)!!! Tiež ti dávam do povedomia  Ako zlatý člen získaš prístup ku celej knižnici  V posledných  \n\nPrajem ti pekný deň a čítame sa pri. 😉\n\ncom/alexanderwunsch/alexander-wunsch-in-english/video/360666535/",
  "date": "2021-03-18T00:00:00+01:00",
  "excerpt": "",
  "scraped_at": "2025-07-03T18:51:45+02:00",
  "word_count": 1587,
  "source_file": "Preo_umel_modr_svetlo_dehydratuje_azni_vitamn_D.json",
  "cleaned_word_count": 1662,
  "cleaning_metadata": {
    "cleaned_at": "2025-07-17T10:06:53.818023",
    "original_word_count": 1587,
    "cleaned_word_count": 1662,
    "reduction_percentage": 9.28
  }
}