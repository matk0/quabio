{
  "url": "https://jaroslavlachky.sk/voz-15-kvantizacia-elektronu-dha-a-bioticke-prvky/",
  "title": "VOZ #15 Kvantizácia elektrónu, DHA a biotické prvky",
  "content": "Prečo sú všetky elektróny rovnaké, no zároveň sú odlišné? Prečo ich mitochondrie počítajú a ako dokáže kvantizácia elektrónu spraviť „obyčajný“ chemický prvok živým? Jednoducho – pomocou ich kvantizácie. Takto sa z abiotického prvku môže stať biotický! P.S. Článok si môžeš vypočuť aj ako nahovorený Audio podcast. Nájdeš ho tu alebo na stránke s PODCASTAMI. P.P.S. Ak chceš byť informovaný vždy medzi prvými o zverejnení nového článku/podcastu, prihlás sa na \n\nSumár článku\n\nNovinka na webe – prvé informácie o paneloch sú na webe\n\nČo je to kvantizácia elektrónov, ako vyzerá, a prečo sú elektróny v podstate ako ľudské prsty? Ako vyzerá ich „odtlačok„? Aké kvantové čísla má elektrón? Ako vyzerá práca DHA v reči laika, ale aj odborníka? Prečo dokáže DHA kvantovo tunelovať elektróny, ako to robí a prečo to potrebuješ poznať? Ako sa z abiotických (neživých) chemických prvkov stávajú biotické (živé)? A ešte omnoho viac! Úvod + 2 Upozornenia / NOVINKY \n\nDnešný článok pokračuje v sérií VOZ, ktorá sa blíži pomaly k záveru a to aj napriek tomu, že sa toho na webe deje pomerne dosť. Verím však, že pre Vás, ktorí články čítate pravidelne, je to v poriadku a zvládate. Tiež nechcem s článkami prestať na dlhšie obdobie, pretože stále toho ostáva pomerne dosť a verím teda, že občasné čítanie, či podcast „dáte na pohodu“ 🙂 \n\nDnes zároveň doplním aj niečo, čo bolo spoté v poslednom  \n\nPriprav sa tiež na to, že ak si tu nový, bude to síce náročnejšie, no nezávisle na tom, koľko máš toho naštudovaného, ak chceš – pochopíš. Otvor si slovník pojmov, vyhľadaj si tam napr. pojem kvantizácia, ionizácia, fotón, prípadne iné, potom si prečítaj tento článok o tvorbe endogénneho svetla, následne sa vráť sem nazad, pozri si titulný obrázok o DHA, a máš! Potom pokračuj, prípadne inde! Poďme teda k veci\n\nNež začneme, chcem ťa opäť upozorniť na 2 Novinky alebo skôr malé upozornenia. Za prvé, od 01. Mája je spustený predpredaj Vstupeniek na živú Besedu/prednášku + predstavenie nových Červených a infračervených panelov. Vstupenky sú limitované na obmedzený počet miest a ak máš záujem prísť, neváhaj. Beseda bude v Poprade, v hoteli SATEL, ktorý je dostupný pešo hneď aj od vlakovej/autobusovej stanice, a bude 03.06. v Sobotu, od 10tej hodiny. Na prednáške bude samozrejme zabezpečené pre každého aj občerstvenie + káva/čaj/voda. Každý účastník si vypočuje peknú a krátku prednášku o svetle, a bude mať možnosť vyskúšať si, zmerať, „ošahať“ a popýtať sa na všetko o paneloch + Zakúpiť si v predpredaji prvé kusy za zvýhodnenú cenu. Tiež chceme usporiadať malú súťaž/tombolu a niektorý z účastníkov si odnesie z prednášky malé „svietiace prekvapenie“  \n\nUpozorňujem, že tí, ktorí dotazník vyplnia, budú od nás emailom upozornení ako prvý s možnosťou panel si reálne zakúpiť vo veľkej zľave, prípadne rovno dva (ak ste viacerí!) a  \n\nDotazník aj informácie nájdeš na tejto stránke, prípadne  \n\nDotazník nájdeš TU >>\n\nElektróny a protóny ako jin a jang\n\nPoďme na vec. Každý chemický prvok má svoje jadro (protón) a elektrón. Sú ako Jin a Jang. Plus a mínus. Vo svojej podstate je aj neutrón (podľa mňa), len ich „výtvorom„. Čo je však dôležité a tiež dobré známe, aj bez diskusie je, že čím vyššie ideme v periodickej tabuľke prvkov, tým viac protónov aj elektrónov prvku pribúda. Inými slovami, rozdiel v takom vodíku verzus uhlíku je len v množstve týchto častíc. Avšak čím viac protónov aj elektrónov prvok má, tým viac elektromagnetickej sily dokáže absorbovať, zadržať a využiť a jeho vlastnosti sú teda odlišné. Je to ako neustály „boj na hrane“, kde Jin a Jang neustále zvádzajú „súboj“, hoci v skutočnosti sa dopĺňajú a umožňujú celku fungovať. No a dnes sa pozrieme na kúsok z tohto a to konkrétne na elektróny. Elektróny sú tie podstatné, ktoré dokážu so svetlom reagovať a tak absorbovať nie len jeho energiu, ale aj kvantum informácie. Elektróny sú tiež to, čo ti v mitochondrii udržiava dýchací reťazec a tvorí tam endogénne červené a infračervené svetlo, len tak mimochodom, ako som to v jednom dlhšom nahrávanom videu včera spomínal. Tvoje telo totiž červené svetlo vyžaduje neustále a získava ho zo slnka, okolia, plus ho tvorí endogénne! Základ o elektrónoch by ti mal byť známy, pretože články o kvantizácií sú na blogu dávnejšie a teraz ideme k veci. Obrázok z knihy Kvantová Biológia\n\nElektróny a ich orbitály, suborbitály\n\nElektróny môžu zaujať vždy len isté pozície, keďže patria medzi fermióny. Elektróny „obiehajú“ okolo jadra atómu v rôznych vzdialenostiach, ktoré sa nazývajú obaly. Každý obal má inú energetickú hladinu, ktorá sa zvyšuje, čím ďalej je od jadra. To je logické. Na to, aby elektrón „poskočil“ vyššie, a vyššie, vyžaduje vždy viac energie. A rovnako zasa elektróny vo vrchných (valenčných) vrstvách, ktoré sú vo svojom „uzemnenom“ stave, zasa vyžadujú menej energie ja ionizáciu (odchod z atómu), ako elektróny bližšie k jadru). Teraz  ku orbitálom. Keďže sú elektróny fermióny, majú svoje 4 kvantové čísla, ktoré ich charakterizujú. Elektróny sú teda vo svojej podstate všetky vo vesmíre rovnaké, no majú svoje odlišnosti, ktoré ich robia každý jedinečným. Elektróny sú  teda ako ľudia. Každý z nás je človek, no zároveň mamy každý svoj odtlačok a sme jedinečný (hoci skupina sme všetci rovnakí – sme ľudia). Teraz sa pozrime na ich kvantizáciu, alias kvantové čísla. 1. HLAVNÉ KVANTOVÉ ČÍSLO (N) označuje energetickú vrstvu (orbitál), v ktorej sa elektrón nachádza (1, 2, 3,…). Najbližší obal má hodnotu n=1. Nasledujúci obal  má hodnotu n=2, ďalší 3, atď. 2. VEDĽAJŠIE KVANTOVÉ ČÍSLO (L) označuje druh (tvar) daného orbitálu. Môžeme si to predstaviť ako mrak (nižšie je obrázok). V kvantovej mechanike sa totiž častice správajú na základe pravdepodobnosti, čo znamená, že sa môžu pohybovať nie ako častica (povedzme ako náboj z pištole, ktorý zasiahne terč v jednom bode), ale ako vlna (napr. ako keď hodíš kameň do mora a vlna narazí na breh po celom okraji). Častice sa v Kvantovom svete teda zdajú byť skôr len lokálnym „narušením“ poľa a nie konkrétny bod (časť). Môžeme ich teda nájsť (lokalizovať) na viacerých miestach naraz. Tvar elektrónového „mraku“ znázorňuje, kde sa elektrón v atóme nachádza. Poznáme štyri tvary, ktoré sa označujú písmenami s, p, d, f. 3. MAGNETICKÉ KVANTOVÉ ČÍSLO (M) označuje rozloženie vytvoreného mraku v priestore. Podľa toho, ako elektróny rotujú (SPIN hore alebo dole), aj ich lokalizácia bude hore alebo dole, vpravo alebo vľavo, vpredu alebo vzadu a rôzne kombinácie smerov. Čím viac elektrónov, tým sa ich mraky rôzne prekrývajú. Napr. atóm vodíka, ktorý má iba jeden elektrón, bude mať mrak v tvare akoby kruhu, ale atóm hélia, ktorý má dva elektróny, bude mať mrak v tvare väčšieho kruhu. Atóm zinku, ktorý má 30 elektrónov, bude mať tvar mraku čudného snehuliaka, pretože sa v ňom prekrýva až niekoľko orbitálov. 4. SPINOVÉ KVANTOVÉ ČÍSLO (S) sme už prebrali vyššie a označuje smer rotácie elektrónu okolo svojej osi. Je to v podstate vnútorný moment hybnosti, aký elektrón má a jeho SPIN je tiež kvantizovaný, rovnako ako energia elektrónu. To znamená, že rovnako ako môže elektrón v atóme poskakovať do iných orbital a prijímať vždy iba isté kvantum energie (ktoré nie je náhodné), rovnako môže elektrón meniť svoj SPIN tiež iba kvantizovaných. Spin elektrónu môže byť (+1/2) alebo (-1/2). Keďže každý orbitál obsahuje elektróny v páre, ak zistíme spin jedného, vieme určiť aj spin jeho partnera. Ak má jeden (+), druhý musí mať (-) a naopak. Spin elektrónu rozhoduje aj o jeho magnetických vlastnostiach. Práve toto všetko, dané „charakteristiky elektrónu (akoby charakter a odtlačok človeka) sa volá kvantizácia. Tu je ešte zopár pravidiel, ktorými sa fermióny, akými sú elektróny, riadia: Elektróny sa plnia vo vrstvách postupne, najskôr jeden vedľa druhého, pokým naplnia vrstvu a potom sa párujú SPINMI. Nikdy nenájdeme elektróny vo svojej vrstve, ktoré by mali všetky kvantové čísla rovnaké. Inými slovami, elektróny musia byť vždy odlišné\n\nKaždá VRSTVA musí byť plná predtým, ako sa začne plniť ďalšia. To znamená, že  Číslo n určuje, koľko čiastkových podvrstiev tvorí vrstvu (oblak). Napríklad 1. vrstva je tvorená 1 podvrstvou, s. Môže teda obsahovať len 2 elektróny. Druhá vrstva je tvorená dvoma podvrstvami, s a p, čo nám dáva množstvo 2+6=8 elektrónov dokopy. Tretia vrstva je tvorená troma podvrstvami – s, p a d a teda obsahuje 2+6+10=18 elektrónov, atď. Tieto detaily sú možno pre niekoho „trápne“ alebo nepodstatné, no pre našu biológiu nie sú. Ani pre naše mitochondrie a polovodiče. Mitochondriálna membrána – Crystae = špeciálny polovodič\n\nNezabúdajte, že rovnako ako mitochondrie, tak aj naše polovodiče neustále presúvajú elektróny a protóny, pričom sa vysporadúvajú s ich kvantizáciou – svetlom. Mitochondria a dýchací reťazec – ilustrácia od Jaroslav Lachký \n\nToto kvantizované usporiadanie fermiónov totiž dáva abiotickým prvkom (neživým) ich vlastnosti, vďaka čomu sa z nich stávajú biotické (živé) chemické prvky, ktoré majú svoje funkcie a svoj magnetizmus. No a toto je veľmi dôležité. Nezabúdaj totiž, že magnetické pole tiež kontroluje elektricky nabité častice – teda náš jin a jang, alias elektrón a protón. Toto magnetické pole v nás je tiež meniace sa. Nie je stabilné, pretože ani život ako taký nie je stabilný. Drží sa ďalej od rovnováhy – v tzv. Negatívnej entropii. Aké biotické prvky v tele máme\n\nPozrime sa teraz na základné chemické prvky v našom tele, ktoré túto biotickú podmienku spĺňajú. čo tak uhlík, ktorý tvorí kostru nášho kolagénu a celého tela. Uhlík je prvok s atomovym číslom 6, čo znamená, že má 6 elektrónov. Keď si to pozrieme z pohľadu opísaný vyššie zistíme, že jeho prvá vrstva je naplnená 2 separovanými elektrónmi (1s), zatiaľ čo v druhej vrstve ostávajú 4 elektróny. Dva elektróny v s (2s) a 2 elektróny v p (2p). Tieto 4 elektróny dávajú uhlíku jeho vlastnosti, vďaka čomu slúži ako „chobotnica“, ktorá rada drží ďalšie prvky. Toto už všetci poznáte. Čo je však zaujímavé je, že uhlík často tvorí dvojité väzby, tzv. metylové, kde sa spojí so susedným uhlíkom, vďaka čomu spolu začnú zdieľať 2 elektróny. To znamená, že tieto 2 elektróny s tvarom orbitálu p, sú pre uhlíky zdieľané spoločne, ktoré majú možnosť stať sa delokalizovanými. Inými slovami, keď sa takto dva uhlíky stretnú, už nemajú každý svoj elektrón. Ich elektróny sa akoby stanú jedným a nachádzajú sa všade. Podobne ako keď sa stretnú dvaja ľudia, ktorí boli dovtedy sami, no následne svoje životy zdieľajú spoločne. Opäť vidíš ďalšie prirovnanie. Chcem aby si si to pamätal. Keď sa tieto väzby stretnú vedľa seba, ako je to napr. v omega 3 mastnej kyseline DHA, ktorá má týchto 6 metylových skupín a ešte aj „zhodou náhod“ usporiadané skrz celú molekulu za sebou, tento mrak elektrónov v tváre p sa teda akoby „prelne“, pričom spôsobí delokalizáciu elektrónu skrz celú molekulu. To znamená, že elektrón v molekule DHA dokáže zaujať akúkoľvek pozíciu nad, aj pod. Správa sa nie ako častica na jedom bode, ale ako vlna, ktorá sa s istou pravdepodobnosťou nachádza všade v okolí DHA. Inými slovami DHA mastná kyselina umožňuje životu prejsť z Newtonovej fyziky do kvantovej mechaniky a spraviť z jednoduchého života život komplexný. Žeby preto prišiel komplexný život až po Kambrickej explózií? Zamysli sa…\n\nToto je spôsob, akým DHA mení fotonický signál (svetlo) na elektronický (tok elektrónov). Ako DHA zmení svetlo na elektrický prúd pomocou kvantizácie\n\nNezabúdajme, že elektróny reagujú iba si svetlom. Zachytávajú špecifické kvantum svetla. Takto zmení DHA svetlo na elektrický prúd, ale aj naopak elektrický prúd na svetlo. DHA je totiž v tomto ponímaní špeciálny tip polovodiča, ktorý obsahuje ako dieru (P polovodič) tak aj negatívnu časť (N polovodič). No a to znamená, že kedykoľvek cez polovodič prevedieme prúd (tok elektrónov), vytvoríme svetlo. Bingooo. Môže byť toto dôvod, prečo Becker v minulom storočí zistil, že u všetkého živého počas dňa dokážeme zmerať negatívny elektrický potenciál? Inými slovami, že indikujú elektrický prúd? Áno. Cez deň totiž svieti na Zem slnko, vďaka čomu mení fungovanie všetkého živého na planéte. Cez deň vďaka DHA tvoríme zo svetla elektrický prúd. Čo ešte Becker pri pokusoch zistil ďalej? Napríklad to, že keď salamandra uspal silným magnetom, ktorý padol do anestézie, tento prúd zmizol. V skutočnosti však nezmizol. Prúd v skutočnosti zmenil polaritu. Aky je dôvod? Jednoducho to, čo by ste všetci po minuloročnom \n\nV noci totiž využívame reverznutie toku pod myelínom, vďaka čomu tvoríme pomocou DHA svetlo. Inými slovami, cez deň keď svieti slnko, využívane elektronický stimul a v noci, pod rúškom tmy, si tvoríme vlastné svetlo a využívame optickú signalizáciu. Tiež to však znamená, že ak cez deň dostatok svetla zo slnka neabsorbuješ, v noci nebudeš mať dostatočnú kapacitu na jeho uvoľnenie! Takto vyzerá kvantová Biológia v praxi a presne takto dnes moderní ľudia zažívajú čoraz viac zdravotných problémov, pretože sme večer a v noci vystavení umelému svetlu, ktoré narúša koherenciu monochromatického svetla, aké si v noci endogénne tvoríme sami, pomocou ktorého bunky komunikujú. Môže byť toto tiež dôvod, prečo som sa pred rokmi sám prestal zaujímať o výživu a makonutrienty a radšej som venoval nejaký čas pochopeniu atómov a samoštúdiu? A môže byť toto dôvod, prečo je v dnešnej dobe vegetariánstvo bez poznania kvantovej biológie  veľmi „tenký chodníček“? Áno môže. Až ti totiž nabudúce niekto povie, že nám stačí rastlinná strava, len sa pousmej a poukáž mu na ten obrovský kvantový počítač, ktorí máte obaja na krku, s názvom mozog. Práve DHA v súčinnosti s vodou a delokalizáciu elektrónov totiž môžu za jeho fungovanie. Až ti teda nabudúce niekto povie, že DHA z rias stačí, alebo že ju nepotrebujeme – daj mu prečítať toto\n\nAž sa nabudúce bude niekto rozprávať s človekom, ktorý bude presvedčený o tom, že omega 3 nemusíme prijímať, alebo že keď u nás na SK a CZ ryby nie sú prirodzené nemusíme ich jesť, veď predsa chceme byť „sezónny“,…alebo že omega 3 z rias je rovnaká ako z ryby, …kľudne mu pošlite toto na prečítanie. Prípadne aspoň posledné 2 odstavce. Tu je ešte na záver krásny obrázok od Veroniky, kde je všetko. Ak to chceš ešte viac detailnejšie, pozri si  o DHA, alebo si otvor knihu Kvantová Biológia na kapitole o DHA. DHA je presne ako kábel, ktorý máme v stene. Mení svetlo na elektrický prúd a opačne. Toto je to, čo robí živočícha, akým je homosapiens tým najkomplexnejším na tejto planéte. Máme nervovú sústavu, ktorá zvláda vďaka DHA, kolagénu a vode množstvo výpočtových operácií v neuveriteľných rýchlostiach. Bez DHA to nezvládne. Záver a zhrnutie\n\nAk sa ti článok páčil a chceš ma podporiť v práci, alebo si myslíš, že môže pomôcť niekomu z tvojich známych, ﻿\n\nAk ťa články/podcasty zaujímajú a chceš byť informovaný medzi prvými vždy, keď zverejním nový, môžeš mi nižšie zanechať email a dostaneš ako prvý upozornenie! ﻿\n\nP.S. Ak v článku nájdeš nejakú gramatickú chybičku, alebo čokoľvek, kľudne napíš dole do  kde a akú, rád opravím! 🙂\n\nP.P.S. Ak sa chceš v týchto informáciách, ktoré ti ponúkam, orientovať ešte viac, prípadne chceš v dnešnej modernej dobe svoj progress aj chápanie trochu urýchliť, Balíček kníh Spoznaj Svoju Biológiu nájdeš aj na Eshope. P.P.S. Ak ma chceš podporiť v práci, môžeš tak urobiť zakúpením akéhokoľvek môjho PRODUKTU vrátane  \n\nPrejsť na Eshop >>\n\nĎakujem ti za pozornosť, verím, že ti dnešný článok niečo dal, a čítame sa nabudúce, takže zostaň naladený. Určite ho nechceš premeškať 🙂",
  "date": "2023-05-20T00:00:00+02:00",
  "excerpt": "",
  "scraped_at": "2025-07-03T18:48:43+02:00",
  "word_count": 2391,
  "source_file": "VOZ_15_Kvantizcia_elektrnu_DHA_abiotick_prvky.json",
  "cleaned_word_count": 2484,
  "cleaning_metadata": {
    "cleaned_at": "2025-07-17T10:06:54.340208",
    "original_word_count": 2391,
    "cleaned_word_count": 2484,
    "reduction_percentage": 9.92
  }
}