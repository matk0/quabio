{
  "url": "https://jaroslavlachky.sk/voz-20-vitamin-d-a-realne-data-kolko-vitaminu-d3-na-slovensku-a-cesku-vytvorime/",
  "title": "VOZ #20 vitamín D a reálne dáta koľko vitamínu D3 na Slovensku a Česku vytvoríme",
  "content": "Naozaj dokážeme za jeden deň vytvoriť až milión jednotiek (IU) vitamínu D? Ak áno, prečo nám potom predávajú „potrebné“ doplnky? A ako do tvorby vitamínu D zapadá Voda, Oheň a Zem? Dnes ťa čaká ultimátna odpoveď na všetko, čo sa týka vitamínu D. Poďme na to. P.S. Ak chceš byť informovaný vždy medzi prvými o zverejnení nového článku/podcastu, prihlás sa na \n\nSumár článku: Aký je vplyv cholesterolu a UVB svetla na vitamín D3\n\nReálne dáta, merania a výpočty koľko vitamínu D3 na Slovensku a Česku vytvoríme za minútu, hodinu a za deň? Aký je rozdiel medzi 25 OH a 1,25OH? Ako naozaj kontroluje deutérium a IČ svetlo aj cholesterol a vitamín D3\n\nAko máš čítať svoje výsledky cholesterolu v krvi? LDL, HDL, VLDL, proste všetko – ultimátna odpoveď a tabuľka\n\nZhrnutie a dôležité záverečné myšlienky\n\nCholesterol a vitamín D úvod\n\nDnešným článkom (pravdepodobne) ukončím sériu VOZ a zároveň pripomeniem dôležitú tému, ktorou je vitamín D. Táto téma (na blogu má aj samostatnú  článkov) je práve aktuálna, pretože je leto a skoro každý je na dovolenke, no aj tak veľa ľudí ani len netuší, ako to s vitamínom D naozaj je. Dôležitý článok o vitamíne D a opaľovaní som tiež zverejnil pred takmer 3 rokmi, tento ak si nečítal, a dnes sa dozvieš ešte viac. Koľko vitamínu D reálne vytvoríme? Koľko je to medzinárodných jednotiek a ako do toho zapadá množstvo mikro gramov cholesterolu, ktorý máme v epidermálnych (vrchných) vrstvách kože, ktorého sa podľa verejných odporúčaní máme údajne báť? Cholesterol je téma taktiež sama o sebe, aj o nej nájdeš celú sériu Článkov na blogu, no teraz napíšem len jedno. Tvoja hladina cholesterolu je takmer irelevantná. Ukazuje ti len na množstvo elektrónov aké máš v plazme v krvi a to je to, čo by ťa malo zaujímať. Nie hodnota na krvnom panely a už vôbec nie nejaká „referenčná“ hodnota, ktorá je robená podľa priemeru. Nezabúdaj, že ak je niečo v spoločnosti bežné, neznamená to ešte, že je to normálne! Tu je postup aj návod. Reálne dáta – koľko Joulov treba na vitamín D\n\nZačnime nejakými jednotkami. Len pre istotu. 1 mikrowatt na centimeter štvorcový (uW/cm2) = 10 000 mikrowatt na meter štvorcový (uW/m2). Koža priemerného človeka má cca 2 m2 (to je 20 tisíc cm2), no keď sme vyzlečení na slnku, vystavenú máme zvyčajne iba jednu časť. To znamená, že slnku vystavujeme vtedy cca 50% a zvyčajne iba vrch alebo spodok (štvrtinu – kvôli plavkom), čiže  25 až 50%. Podľa niektorých štúdií vieme, že potrebná diurnálna hodnota UVB na tvorbu vitamínu D je cca 20 uW/cm2 čo je po prepočte 200 000 uW/m2 = 200 mW/m2. Zároveň na tvorbu vitamínu D podľa štúdie treba cca 50 až 100 milí Joule (mJ), čo znamená, že už pri 200 mW/m2 by sme pri vystavení polovice tela mali každú sekundu tvoriť v rámci tela ako celku jednu až dve jednotky vitamínu D. Teraz však poďme do trochu väčšej hĺbky. Pozrime sa na ďalšie dáta, ktoré zároveň stáli aj za vznikom opaľovacieho protokolu spolu s mojími vlastnými meraniami. Mimochodom, Opaľovací protokol je ešte pár dní (do konca Júla 2023) na Eshope v 50% zľave a ak ho ešte nemáš, mal by si ho zvážiť. Prípadne si zabezpeč zlaté/platinové \n\nNa opaľovací protokol som obzvlášť pyšný, pretože neviem o nikom inom, kto by po celý rok reálne meral takéto údaje o svetle u nás a sprístupnil ich ľuďom. Zisti viac \n\nMnožstvo IČ (NIR), UVB a UVA vo Wattoch a vitamín D\n\nKeď ráno vstaneš, UV svetlo nesvieti. Nemôže. To máš teda hneď prvý bod. Keď ti aj v TV hovoria, že sa máš pred UV svetlom chrániť, v podstate ti hovoria, že potrebuješ byť pri východe a západe slnka, pretože vtedy zo slnka prichádza veľa červeného a infračerveného svetla. Toto je to, ktoré udržuje a buduje tvoj solárny mozoľ a „chráni ťa“ pred UV, ktoré príde neskôr! Ako už teda vieš, UVA svetlo prichádza neskôr, v závislosti od polohy na planéte a sezóne. U nás je to v tomto období cca pol hodinu až hodinu po východe slnka. UVA a UVB sa postupne zvyšuje od cca 8:00 do poludnia, a potom logicky klesá nazad, až odíde úplne. Uva a UVB zároveň dosahujú vrchol medzi 11:30 a 13:30. Toto už verím vieš z opaľovacieho protokolu, ale ja miliónov obrázkov, ktoré neustále dávam na môj web, blog, či ins. Tu ti ukážem niektoré namerané údaje z mesta Koimbatur. Schválne neukazujem všetky údaje u nás pre Slovensko a Česko, pretože nechcem, aby bolo všetko verejné. Chápeš prečo. Najvyšší vrchol UVB ožiarenia je zaznamenaný v apríli 40,2 µw/cm2 a najvyšší vrchol UVA svetla bol 6,59 mW/cm2 (6600 uW/cm2) v júli. Júl máme aj teraz…\n\nVrchol UVB žiarenia kolíše medzi 19,50 µw/cm2 v decembri až 40,2 µw/cm2 v apríli. U nás v Slovensko Česku je to mierne odlišné, no pointu vidíš. Vrchol UVA svetla je zaznamenaný medzi 4,70 mW/cm2 v decembri až 6,59 mw/cm2 v júli (čiže 4700 až 6600 uW/cm2). Pomer UVA:UVB v skorých ranných a neskorých popoludňajších hodinách je cca 1:500 až 1:600. To znamená, že menej ako jedno percento. A ako vidíš, aj toto málo stačí na tvorbu vitamínu D a tvoje zdravie. Vidíš teda, že SVETLO je doslova „kúzelné“! Pomer UVA ku UVB v poobedných hodinách je niekde okolo 1:200. Poďme ku tvorbe vitamínu D. Pri použití slnečného žiarenia ako zdroja pre fototerapiu dodávame podľa meraní (zaokrúhlene) UVB v prírastkoch po 0,010 Joule a UVA v prírastkoch po 1 joule. Avšak tuto sa skrýva tzv. „finta“. Dávka UVB svetla pri dodaní 1 joulu UVA v čase, kedy je slnko najvyššie sa pohybuje od 4,73 µw/cm2 do 5,19 µw/cm2 (až do 30 uW/cm2). V skorých ranných hodinách a neskoro popoludní je to samozrejme menej. Zopakujme si z riadkov v úvode. Pokožka, ktorá je vystavená UVB svetlu v rozsahu 297 nm, premení 7 dehydro-cholesterol na previtamín D3 a na tvorbu vitamínu D3 je potrebné len malé množstvo UVB svetla v rozsahu 50-100 mili joulov. Aj preto sa verejné odporúčanie – vystavenie silnému slnečnému žiareniu na asi len 15 minút denne, považuje za primerané a dostačujúce. Avšak už len ľudia žijúci na severnej pologuli (to je aj Slovensko a Česko), obzvlášť od Októbra, keď je slnečného svetla málo, môžu mať veľmi malé množstvo UVB a teda celoročne nedostatok vitamínu D. Koľko vitamínu D 3 vytvoríme (možno) reálne na Slovensko Česku? Čiže keď na syntézu jednotky vitamínu D3 treba množstvo v rozsahu cca 50-100 mili joulov UVB svetla (293 nm), UVB svetlo potrebuje mať nameranú intenzitu aspoň niekoľko miliWatt, ktoré za jednotku času dané Jouly vyprodukujú. Podľa odhadov dopadá na Zem od cca Apríla až po September 0,1 až 1 % z celkového UV v rozsahu UVB. Videl si to, podľa štúdie vyššie, kde je to na obed na úrovni od 1:200 po 1:500 (UVA:UVB)\n\nČiže keď nameriam celkové UV v tomto ročnom období u nás cca 50 až 60 W/m2 (5 až 6 mW/cm2), tak UVB z toho tvorí cca 0,1 až 0,3 mW/cm2 (podľa štúdie len 0,025 až 0,012 mW/cm2 = 12 až 25 uW/cm2\n\nBudem počítať z nižšou hodnotou = 0,012 mW/cm2. Pri takejto intenzite vypočítame, že čas, za aký dosiahneme 1 IU D3 z UVB je cca (50/0,012=4 166 sekúnd, až 100/0,012 = 8333 sekúnd) =  70 až 140 minút. Inými slovami, každú hodinu až cca dve a pól hodiny som schopný načerpať jednu jednotku vitamínu D3. Možno sa ti to teraz na druhú stranu zdá smiešne málo, že veď 1 IU vitamínu D na slnku a čakať na to 2 hodiny je čudné. No nie tak rýchlo. Nezabúdaj, že sa tu bavíme o centimetri štvorcovom a tvoje telo má trochu väčšiu plochu. Tiež sa dostávame k merítku veci, ktorým je VOZ a teda to, ako dobre tvoje telo využíva Vodu, Svetlo a magnetizmus na to, aby si vitamín D mohol konvertovať a využívať. Možno si nad tým totiž doteraz nepremýšľal, no ja ťa „prinútim“! 25 OH je totiž odzrkadlením „Ohňa“ a „Zeme“ (a teda množstva aj tipu svetla a magnetizmu, aký máš) a 1,25 OH (aktívny vitamín D3) zasa predovšetkým „Vody“, ktorú v tele máš. Koľko jednotiek, ako a prečo (ne) brať doplnok vitamín D\n\nUrčite si niekedy čítal o doplnku vitamíne D alebo ho dokonca bral, však? Odporúčané denné dávky pre vitamín D sú uvedené zvyčajne v mikrogramoch (mcg alebo aj ug) aj v medzinárodných jednotkách (IU). 1 mcg vitamínu D sa rovná 40 IU a naopak, 1 IU vitamínu D zodpovedá 0,025 mikrogramom. Za normálnych okolností je v stratum spinosum a stratum basale ľudskej kože k dispozícii dostatočné množstvo 7-dehydrocholesterolu (asi 25–50 μg/cm2 kože), aby sa splnili požiadavky tela na vitamín D. Ak by sme vynásobili 25 až 50 ug v cm2 plochou polovice tela dostaneme číslo 250 000 cm2. Keď to vynásobíme číslom 40 (pretože 1 mcg = 40 IU) zistíme, že dané množstvo cholesterolu v polovici tela (keď máme napríklad vystavený vrch tela a na spodku máme oblečené plavky) je čisto teoreticky schopné pokryť dávku vitamínu D 1000 až 10 miliónov IU. Každý kto čítal knihu Kvantová Biológia, z kapitoly o vitamíne D vie, že naša koža však môže na previtamín D3 konvertovať iba cca 15 % z cholesterolu (7-dehydroxycholesterolu). To znamená, že pri vystavenej polovici tela dostávame rezervu na jeden deň cca 1,5 miliónu medzinárodných jednotiek vitamínu D3. Keď sme na slnku dlhšie, previtamín D je konvertovaný na lumisterol a tachysterol, ktoré sa zmenia nazad na cholesterol. Vytvorený vitamín D3 aj naďalej absorbuje UVB a pri nadbytku vytvorí​ suprasterol alebo toxisterol  (tie majú ďalšie zdravotné benefity). Ako teda vidíš, tvoje telo produkciu vitamínu D3 reguluje, rovnako ako tvoje opálenie, „spálenie“, aj solárny mozoľ. Presne vie, čo má robiť, a to vďaka informácií, aké slnečné fotóny od cca 1530 nm (NIR/IČ) až po 290 nm (UVB) na zem nesú. V ich orbitálnom momente hybnosti je všetko. Omega 3 ku Omega 6, deutérium a vitamín D\n\nTeraz by sme si mohli spojiť aj veci z predošlých rokov. Verím, že ti to neprekáža. Čo tak slová zo solárneho mozoľu. Tam som ti spomínal omega 3 a aj DHA. Teraz už máš aj ďalšie puzzle o tom, prečo je DHA naozaj dôležitá a môžeš sa tak posunúť ďalej. Ak je teda z nejakého dôvodu tvoj pomer omega 6 (O6) ku omega 3 (O3) nesprávny (teda vysoký v prospech omega 6), pokožka sa stáva viac ohrozenou a a teda aj náchylnou na poškodenie UV svetlom. Nie je to však chyba UV svetla. Nezabúdaj na tú diurnálnosť, prípravu červeným a infračervným svetlom na UV, postupný príchod UVA a neskorší pomer UVA ku UVB 200 ku 1. Pri jedinom mili Joule UVB svetla teda zároveň získavaš cca 0,2 Joulu UVA svetla a až 1 až 2 Jouly viditeľného a infračerveného svetla. Ak von vybehneš iba na pár minút cez deň na obed, ešte aj s opaľovacím krémom a okuliarmi, dostaneš iba trochu mili Joulu UVA a kúsoček s z viditeľného + IČ. Toto však nechceš. Čo keby si sa však, miesto použitia opaľovacieho krému, ktorý ti síce čisto teoreticky akútne (v danom momente) môže trochu ochrániť kožu a priniesť ďalšie dlhodobé negatíva, radšej zameral na skutočnú príčinu a hlavne prevenciu? Čo keby si si uvedomil, že tvoj pomer omega 3 ku omega 6 v krvi môže odzrkadľovať tvoju hladinu deutéria v tele? Nad tým si nepremýšľal, však? Teraz si to rozložme „na drobné“. Tvoja pokožka sa obnovuje na dennej báze. To znamená, že využíva veľa a často apoptózu. No a to zasa znamená, že využíva kvantizované množstvo deutéria, a tiež UV svetlo. Ako už totiž vieš, UV svetlo kontroluje apoptózu a IČ zasa autofágiu. Zobraziť tento príspevok na Ins  Príspevok, ktorý zdieľa SLOVAK MITOCHONDRIAK CIRKADIAN (@jaroslavlachky) \n\nKeď však tvojmu telu UV svetlo chýba, no má nadbytok modrého, ako je to dnes bežné, tvoja ubikvitinácia v koži musí vzrásť, čo znamená, že sa bunky budú množiť rýchlejšie, ako bude stimulovaná apoptóza. To znamená, že začnú hromadiť nekontrolovane viac deutéria (vďaka nemu rastú), ktoré zároveň ovplyvní vodu dnu. To znamená, že ovplyvní krebsov cyklus v tunajších mitochondriách, ktoré prestanú betaoxidovať. Toto v ľudskej reči znamená – zbohom spaľovanie tuku alias vitaj spaľovanie cukru! Takýmto spôsobom tvoje mitochondrie prestanú spaľovať kyselinu palmitovú a palmitolejovú, ktoré v krvi vzrastú spolu s kys. arachidonovou (omega 6) a rovnako prestanú tvoriť toľko vody. Nezabúdaj, že tuk vytvorí 2-krát viac vody ako glukóza. To zasa znamená, že sa mitochondrie aj časť cytoplazmy v epidermise dehydratujú, no a všetky hydrofilné paramagnetické prvky sa odtiaľ začnú vytrácať. No a aký prvok sa takto správa? Čo tak divalentný katión s názvom Horčík? Presne toto je dôvod, prečo je veľa ľudí deficitných na horčík a zároveň to ide vždy ruka v ruke s poklesom vitamínu D3 a tiež poklesom pomeru Omega 3 ku omega 6. Tiež je to za mňa osobne ten skutočný dôvod, prečo v modernom svete rakovina kože vzrastá. Nie je ním slnko a už vôbec by som sa mu nevyhýbal. Vzťah – aktívny vitamín D3, neaktívny vitamín D3 a horčík\n\nUvedom si, že vždy, keď sa neaktívny vitamín D3 konvertuje v pečeni a obličkách na aktívny, ktorý má fyziologické účinky, potrebujeme atómy horčíka. Presne preto aj podľa štúdií vieme, že pacienti s konečným štádiom chronického ochorenia obličiek, ktorí boli vystavení UVB žiareniu, boli schopní zlepšiť svoj stav vitamínu D, ako aj zvýšiť hladinu 1,25-dihydroxyvitamínu D3 v krvi a znížiť hladiny parathormónu, čím sa zlepšil ich metabolizmus vápnika a kostí. To znamená, že tu nešlo len o ten 25 OH, aký by dostali v doplnku, ale o Vodu (elektróny), Svetlo (UVB) a moment hybnosti, aké dané svetlo prinieslo, ktoré mohli za efekt. V štúdiách sa tiež ukázalo, že pacienti potrebovali menej erytropoetínu na udržanie krvného hematokritu a mali významné zlepšenie kardiovaskulárneho stavu. Záver a ponaučenie z dneška? Aby som to zbytočne nenaťahoval, keďže je vonku pekne a každý radšej robí čokoľvek iné ako čítanie blogov, tak už len toto. Uvedom si, že tvoje telo je veľmi elegantná kvantizovaná „mašina“, ktorá využíva mnohé maxwellové démony a entropiu na to, aby pomocou atómov, aké obsahuje, extrahovala čo možno najviac energie, ale hlavne informácie z prostredia. Práve preto sme otvorený systém. Presne preto ani tvoj cholesterol na krvnom obraze nemusí znamenať to, čo si lekár myslí, na základe poučiek, aké sa učil v minulom storočí (to je môj názor). Tvoj LDL totiž odzrkadľuje hladinu elektrónov a protónov, aké si do plazmy vypustil. Ak máš elektrónov menej, tvoj LDL musí ísť hore. Ak máš viac ešte aj deutéria, hore musia ísť subfrakcie 3 až 7 a s nimi aj zostatkový cholesterol. Ak máš viac prótia, hore budú najmä subfrakcie 1 až 3 a zostatkový cholesterol klesne. A ak nahromadíš dostatok elektrónov, LDL sa zmení na HDL. Takto vyzerá kvantová biológia v praxi. Vidíš? Nie je to len teória. Ide iba o tvoje vedomosti, ktoré ťa chcem učiť pretavovať aj do praxe! Ak máš v krvi totiž vyšší aj HDL znamená to, že tam máš viac proteínu. Preto to väčšinou koreluje aj s albumínom a sodíkom. Ak máš viac proteínu, krv je viac hydrofilná, čo znamená, že tam bude viac EZ a tiež väčšia generácia protónov. To znamená, že tok krvi bude adekvátny, vďaka hydroniovým iónom. Tiež to však znamená, že vďaka EZ tam bude dostatok elektrónov. Preto ten vyšší HDL. Už rozumieš? Teraz si ešte spomeň na slová z konca posledného článku o čreve a infračervenom svetle. Tam, kam dopadá IČ svetlo, napríklad zhora na pokožku zo slnka alebo vhodného panelu, v proti smere sa začnú pohybovať protóny (smerom ku). To znamená, že sa dostanú smerom ku povrchu kože, kde je aj 7 dehydrocholesterol, ktorý sa tak ľahšie zalomí a absorbuje magnetický moment letiaceho fotónu v spektre 290 až 300 nm. Takýmto spôsobom ostane deutérium tam, kde patrí, a to mimo cytoplazmy bunky v koži a teda v krvi, pri červených krvinkách. Takto ostane pod kontrolou aj ubikvitinácia povrchových častí pokožky a človek predíde zhrubnutiu kože a psoriáze (teda aspoň podľa mňa). Myslím, že stačí a verím, že sa čítame v nejakom  už čoskoro! Záver\n\nAk sa ti článok páčil a chceš ma podporiť v práci, alebo si myslíš, že môže pomôcť niekomu z tvojich známych, ﻿\n\nAk ťa články/podcasty zaujímajú a chceš byť informovaný medzi prvými vždy, keď zverejním nový, môžeš mi nižšie zanechať email a dostaneš ako prvý upozornenie! P.S. Ak v článku nájdeš nejakú gramatickú chybičku, alebo čokoľvek, kľudne napíš dole do  kde a akú, rád opravím! 🙂\n",
  "date": "2023-07-21T00:00:00+02:00",
  "excerpt": "",
  "scraped_at": "2025-07-03T18:48:35+02:00",
  "word_count": 2559,
  "source_file": "VOZ_20_vitamn_D_arelne_dta_koko_vitamnu_D3_naSloven.json",
  "cleaned_word_count": 2709,
  "cleaning_metadata": {
    "cleaned_at": "2025-07-17T10:06:52.687713",
    "original_word_count": 2559,
    "cleaned_word_count": 2709,
    "reduction_percentage": 10.84
  }
}