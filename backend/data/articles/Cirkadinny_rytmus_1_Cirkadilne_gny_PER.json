{
  "url": "https://jaroslavlachky.sk/cirkadialny-rytmus-1-cirkadialne-geny-per/",
  "title": "Cirkadiánny rytmus #1 Cirkadiálne gény PER",
  "content": "Ako tvoje telo vie, KEDY je správny ČAS? Teraz to však myslím DOSLOVNE. AKO to vie? Veď predsa nemá v sebe NORMÁLNE FYZICKÉ HODINKY, alebo nejaké OZUBENÉ KOLIEČKA, ktoré sa presne točia a určujú každú sekundu? Alebo žeby ÁNO? Vítam ťa u novej série článkov s názvom CIRKADIÁLNY RYTMUS. Neľakaj sa, že začínam novú sériu, hoci predchádzajúca ešte len začala. Všetko je ako má byť, články na seba normálne nadväzujú, no tieto názvy, ktoré im dávam, sú skôr do budúcna, aby boli pre nových ľudí pekne vytriedené. V minulých článkoch si zistil, že v našom mozgu je SCN (suprachiazmatické jadro), ktoré pracuje ako HODINKY, ktoré rozhodujú o tom, čo a kedy sa v tele deje. Potrebujú na to SVETLO (správne signály vhodnej vlnovej dĺžky a intenzity SVETLA, ale aj TMU), a tak isto aj adekvátne MAGNETICKÉ POLE. Všetky tieto premenné dávajú mozgu SIGNÁLY, podľa ktorých sa riadi. Je tu však aj ďalší „MEDZIČLÁNOK“, ktorý SVETLO a MAGNETICKÉ POLE prepája a je ním VODA. Lepšie povedané, VODA s PROTEÍNMI. „Čas je RELATÍVNY a NELINEÁRNY, čo znamená, že neplynie všade a stále rovnako. Napríklad silné gravitačné pole, ho dokáže spomaliť.“ \n\nEinstein vo svojej VŠEOBECNEJ TEÓRIÍ RELATIVITY predpovedal, že čím je toto pole silnejšie, tým sa čas viac spomalí a v ČIERNEJ DIERE, sa ČAS teoreticky ZASTAVÍ. Prečo ti to píšem? Nie, nie je to žiadny sci-fi námet, ani nič podobné. V tomto článku ti chcem ukázať, ako aj táto skutočnosť vplýva na tvoje telo a MOZOG. Zistíš, ako veľmi dôležité je pre teba SVETLO a akú úlohu hrajú aj MIKROSEKUNDY v NAČASOVANÍ\n\nRýchly sumár článku: Čo je to VŠEOBECNÁ TEÓRIA RELATIVITY?ˇČo je to gén PER?Ako fungujú hodinky v tvojom mozgu aj TELE?Ako je ovládaná každá jedna časť tvojho tela?Prečo nie je jedno KEDY ZJEŠ POTRAVU?Prečo je dôležitejší VNEM SVETLA cez OKO aj VNEM MAGNETICKÉHO POLA, ako STRAVA?Prečo musia ísť HODINKY v satelitoch na oblohe o 38 mikrosekúnd rýchlejšie, ako tie na ZEMI?Majú aj naše HODINKY v MOZGU časový rozdiel oproti tým v ORGÁNOCH?Čo sa naozaj „ukrýva“ v GLUKÓZE a ako pomocou nej EVOLÚCIA umožnila MITOCHONDRIÁM získať na súši ďalší obrovský zdroj ENERGIE?A omnoho viac\n\nRELATIVITA ČASU\n\n„Čím viac strácaš citlivosť (vnem) magnetizmu, tým viac sa skracuje tvoj čas. To znamená, že sa ti skracuje aj tvoj život. No nie len to. Znižuje sa aj jeho kvalita.“\n\nVieš, čo znamená\ntáto veta? Znamená to, že ak pochopíš princípom, ako na tvoje telo a tvoj život\nvplýva elektromagnetické pole, môžeš si ho nie len predĺžiť, ale aj zlepšiť jeho\nkvalitu a vlastný zdravotný stav. Rovnako aj svoj fyzický a mentálny výkon. vyššie, ČAS je naozaj RELATÍVNY. Myslím, že to poznáš, keď povedzme stráviš 5 minút v kresle u zubárky pri vŕtaní zubu, verzus 5 minút scrollovaním na INS, alebo v ešte lepšom prípade na RANDE, so životnou láskou. Všetky prípady môžu trvať rovnakých 5 minút, no budeš ich vnímať rozdielne. Prvý prípad sa ti môže zdať ako HODINA, alebo celá VEČNOSŤ, no druhé dva ti môžu prísť ako SEKUNDA. Spomínam si ešte z detstva na jedno prirovnanie, ktoré mi zvykol hovoriť môj BRAT a myslím, že sa teraz hodí. Je trochu SRANDOVNÉ, no VÝSTIŽNÉ. Predstav si, že by si musel teraz strčiť svoj NOS do ZADKU svojho kamaráta. Určite je to trochu nechutná a možno aj humorná predstava 😁 no skús si to predstaviť. Keď teraz prehlásim túto vetu, nemôžeš namietať ani SLOVO, pretože je pravdivá: „OBIDVAJA MÁTE V TEJTO CHVÍLI NOS V ZADKU.“ Aj ty máš nos v zadku, aj tvoj kamarát má nos v zadku. Mám pravdu? Hoci táto veta platí, pretože máte naozaj obaja nos v zadku, no každý z vás to vníma INAK. A presne takto\nby sa dala laicky opísať RELATIVITA. Lenže, keď sa bavíme o veličine ČAS, jeho relativita je trochu komplikovanejšia a REÁLNEJŠIA. ČAS a PRIESTOR totižto spolu veľmi úzko súvisia. Obaja svojim spôsobom ovplyvňujú HMOTU a zároveň sú OBE postavené na INTERAKCII SVETLA. Pamätaj si túto vetu, aj tento obrázok, pretože sa k tomu o pár odstavcov nižšie vrátim. OBJAV CIRKADIÁLNEHO GÉNU aj PROTEÍNU\n\nV prvom rade by som mal vysvetliť slovné spojenie CIRKADIÁLNY RYTMUS, keďže ho často používam. Slovo „Cirka“ pochádza z latinského slova „circa„, ktoré v preklade znamená „okolo“ a slovo „diálny“ je z latinského „diem„, ktoré znamená „deň„. Teda OKOLO DŇA. Ešte v roku 1971 sa skupinka vedcov zaoberajúcich sa OBOROM CIRKADIÁLNY RYTMUS (hoci vtedy to ešte nemalo také rozmery ako dnes) rozhodla urobiť pokusy s malými VÍNNYMI MUŠKAMI. Títo vedci, na čele s profesorom Seymourom Benzerom a jeho študentom Ronom Konopkom, vzali tisíce vínnych mušiek, umiestnili ich do úplnej tmy na niekoľko dní a skúmali ich správanie aj BIOLOGICKÉ RYTMY. Zvyčajne sú tieto mušky aktívne od ÚSVITU do SÚMRAKU, potom majú malú „siestu“ a v noci SPIA. Tieto mušky majú normálny, 24-hodinový CIRKADIÁLNY CYKLUS. To znamená, že každé ráno vstanú, idú „pracovať“ a každú noc spia. Títo páni však mušky umiestnili do úplnej tmy, a to na niekoľko dní a sledovali, čo sa stane. Ukázalo sa, že mušky aj naďalej vstávali v rovnaký čas a aj šli spať v rovnaký čas. Dokonca aj keď boli nonstop v tme. Ich „RIADIACA JEDNOTKA“, ich riadila dá sa povedať na zotrvačnosť, aj keď už nedostávali každé ráno signály zo SVETLA. Celkom zaujímavé zistenie, ktoré poukázalo na to, že tento CYKLUS musí mať nejaký vlastný MECHANIZMUS, ktorý keď je nastavený, dokáže aj naďalej, po dlhší čas pracovať. Tiež však u mušiek našli dve MUTÁCIE. Prvá, že niektoré mušky chodili spať o trošku skôr a v druhej zas o trošku neskôr. Tiež sa ukázalo, že sa tieto MUTÁCIE preniesli iba na mladé mušky, ktorých RODIČIA takto počas života fungovali. Neskôr títo vedci zistili, že mušky majú JEDNY HODINKY, ktoré ovládajú ich 24 hodinový cyklus a nazvali ich príznačne: GÉN PERIÓDY (v angličtine PERIOD GEN), a skratka je PER. Trvalo ďalších 13 rokov a vyžadovalo si to skupinku ďalších nezávislých vedcov, ktorí o týchto HODINKÁCH zistili viac a potom ešte ďalších zopár ROKOV, pokým sa to OBJASNILO. Časom sa prišlo aj na to, že u CICAVCOV, ako sme aj my ľudia, sú tieto PER GÉNY až tri (PER1, PER2 a PER3). AKO PER GÉN FUNGUJE? Tieto PER GÉNY sú 3: PER1, PER2 a PER3, pričom prvé dva sú hlavné, ktoré vnímajú EXOGÉNNÉ (vonkajšie) PODMIENKY, o ktorých som písal minule a na základe nich odovzdávajú mozgu informácie (do SCN), no a PER3 je zas forma ENDOGÉNNYCH (vnútorných) PROTEÍNOV, ktoré mozgu dávajú signály, akoby na zotrvačnosť. Teda dokážu odovzdávať informácie, aj keď nemajú vonkajší stimul. Ako však tieto PER fungujú? V úvode som napísal zaujímavú otázku a teraz na ňu odpoviem. Dnes vieme, že vo vnútri každej BUNKY v TELE sú takéto gény PER, ktoré posielajú INŠTRUKCIE, či už do MOZGU, ale ich aj z MOZGU prijímajú. Pýtaš sa ako pracujú? Takto: „PER posiela bunke INŠTRUKCIE, aby tvorila PROTEÍNY, ktoré sa pomaličky, aj pomocou DNA, skladajú a následne sa zas rozkladajú, až pokým sa úplne nerozložia.“\n\nPravdepodobne sa teraz pýtaš, AKO to FUNGUJE, a ako to DOKÁŽE vytvoriť mechanizmus, podobný HODINKÁM? U ľudí a zvierat je viac ako TUCET takýchto GÉNOV, ktoré pomocou proteínov ovládajú HODINKY. Ich prácu ti teraz vysvetlím na prirovnaní CHLADNIČKY a KOCKY ĽADU. Najprv ti predstavím úplne primitívny, no účinný MECHANIZMUS, ako sa v chladničkách môže vyrábať presné množstvo ľadu, bez zbytočnej a komplikovanej elektroniky. V chladničke je miesto, odkiaľ vypadáva ľad do nachystanej misky, ktorá je položená na tlačidle. Toto tlačidlo sa však stlačí až pri istej „NÁLOŽI“ (váhe). Jediné, čo výrobca potrebuje, je odvážiť misku plnú ľadu a na túto váhu nastaviť tlačidlo. Keď bude mať miska potrebnú váhu, tlačidlo sa stlačí (ZOPNE) a chladnička prestane ľad robiť. Takýmto spôsobom teda iba položíš misku do chladničky, zapneš tvorbu ľadu, odídeš si kam chceš, chladnička vyrobí presné množstvo ľadu a potom sa sama vypne. Keď neskôr prídeš, už máš ľad nachystaný. Jednoduché, však? Teraz to trochu pretavím do tvojho tela a génu PER. „Predstav si, že PER PROTEÍN je kocka ĽADU a PER GÉN je zas VYRÁBAČ ĽADU, aký býva v týchto moderných chladničkách. PER raz za čas vyrobí jednu kocku ľadu (jeden malý proteín), ktorá následne spadne do nachystanej misky na zbieranie ľadu. Keď sa však po istom čase vyrobí a poskladá celý PER PROTEÍN (už je miska akože plná), Gén PER sa zastaví a prestane s tvorbou.“ \n\nAk nevieš, AKO a PREČO\nsa proteíny skladajú, z čoho sa skladajú, odporúčam prečítať predchádzajúci\nčlánok, kde som to vysvetlil a na pekných ilustráciach aj popísal. Tomuto sa hovorí riadiaca jednotka, alebo tiež POZITÍVNA a NEGATÍVNA spätná väzba. Funguje to podobne ako YELLOWSTONSKÝ PARK a celý EKOSYSTÉM. Vieš, čo sa stalo v Yellowstonskom parku? „INTELIGENTNÝ“ človek si v 20. storočí zmyslel, že keď z tohto parku vezme preč VLKOV, aby nemohli loviť SRNKY, JELEŇOV, atď, že sa park rozvinie a rozrastie sa zeleň, no ukázalo sa, že opak bol pravdou. Celý park sa po odchode vlkov rozpadol. Vytratil sa hmyz, vtáky a dokonca sa zmenilo aj JAZERO. Keď však vlkov o niekoľko desaťročí vrátili, celý EKOSYSTÉM sa vrátil do pôvodného stavu. Keď sa vytratil jeden (v tomto prípade vlci), rozmnožil sa druhý (srnky), čoho následkom bolo zas vyhubenie ďalšieho, rozmnoženie iného, atď. Srnky sa bez vlkov mohli presunúť bližšie k jazeru, pretože ich nikto nelovil, tam zas skonzumovali viac ZELENE a menej jej ostalo pre niektoré druhy hmyzu. Tým, že odišiel niektorý hmyz, nemali zas potravu niektoré druhy vtákov, ktoré zas nemohli potom loviť ryby z jazera, ktoré sa tým pádom rozmnožili a skonzumovali viac rias, atď., čoho výsledkom bola zmena samotného JAZERA. Keď však vlkov vrátili nazad, nie len, že sa celý ekosystém vrátil do pôvodného stavu, ale vyšla najavo aj zaujímavá, no úplne logická skutočnosť. Po tom, čo vlci začali LOVIŤ, ostali v parku mnohé mŕtve telá, ktoré sa začali na zemi rozkladať a z ich mäsa a kostí (obsahujú mnohé minerálne látky) potom vzišli úplné nové STROMY a ZELEŇ. ROZUMIEŠ? VLCI a SRNKY boli v tomto prípade niečo ako PER GÉN a PER PROTEÍN \n\nRovnako je to v tele a konkrétne s hlavnými CIRKADIÁLNYMI GÉNMI PER. Tieto Gény vyrábajú presné množstvo PROTEÍNOV, ktoré sa pekne skladajú do veľkého celku. Keď proteíny vyrobia, gén sa vypne a proteíny sa zas začnú rozkladať. Keď sa rozložia, gén sa „zopne“ a ide sa odznova. Celý tento cyklus sa nazýva CIRKADIÁLNY CYKLUS alebo lepšie povedané, CIRKADIÁLNY RYTMUS. Takto vyzerajú naše  ANALOGICKÉ CIRKADIÁLNE HODINKY, ktoré majú jeden cyklus trvajúci približne 24 hodín. „Laicky povedané, každý deň si takto vyrobíme plnú misku ĽADU, ktorú potom vezmeme, z ľadu si vyrobíme SMOOTHIES, ktoré nás nasýti, potom sa vyspíme, zregenerujeme, misku dáme nazad a ide sa odznova.“\n\nCHLADNIČKA je však nastavená výrobcom na isté množstvo a nebude len tak sama od seba vyrábať viac kociek ľadu, ani menej. To znamená, že čisto TEORETICKY, ak každá chladnička pracuje ako má, každý z nás má rovnaký cyklus. No problém je to, že ako sa o svoju chladničku staráme, tak si ju ovplyvňujeme. Rovnako ako v reálnej chladničke, keď povedzme raz za čas neumyješ nádobku a bude sa v nej tvoriť námraza a tak sa bude vyrábať časom menej a menej ľadu, a cyklus sa naruší, rovnako sa aj v tvojom tele naruší cirkadiálny rytmus, ktorý potom prestane správne riadiť procesy v tele. „Ak si pôjdeš napríklad len tak v NOCI vziať z chladničky misku s ľadom, pričom je naplnená len do POLOVICE, pretože si zrovna na PÁRTY a dostal si chuť na MARGARITU, keď ju tam potom uprostred noci vrátiš prázdnu, do rána sa nestihne naplniť celá a RÁNO nebudeš mať dostatok ĽADU na tvorbu SMOOTHIE. Dúfam, že si pochopil môjmu prirovnaniu a chápeš, kam tým smerujem.“\n\nPresne takýmto spôsobom si každý jeden z nás, niekedy aj nevedomky, narúša svoj CIRKADIÁLNY RYTMUS, ktorý následne ovláda každý JEDEN PROCES v ĽUDSKOM TELE, vrátane, OPRAVY BUNIEK, DETOXIKÁCIE, RASTU, ROZKLADU POTRAVY, TRÁVENIA, atď. Ak si teda stále myslíš, že nejaká šťava, tabletka, suplement, alebo hocijaká „kúra“ ti pomôže s detoxikáciou pečene, tela, atď., mám pre teba zlú správu. Nepomôžu ti. Otázka však znie, či si pripustíš že to, čo je nám od mala prezentované médiami a spoločnosťou, je LOŽ a treba začať na veci nahliadať aj z iného uhla. Z pohľadu CIRKADIÁLNEJ BIOLÓGIE. „Poznáš slová, že ZDRAVÁ STRAVA a POHYB sú ZÁKLAD? Je to taktiež LOŽ. CIRKADIÁLNY RYTMUS je základ. CIRKADIÁLNY RYTMUS dokonca rozhoduje o tom, ako sa v tebe POTRAVA spracuje, ako MITOCHONDRIE využijú ELEKTRÓNY z nej, aj o tom, či budeš mať CHUŤ sa HÝBAŤ, alebo dokonca TRÉNOVAŤ.“\n\nPresne ako som opísal príklad z prerušením tvorby ľadu uprostred noci, rovnako si ničíš svoj cirkadiálny rytmus, keď si večer vystavený svetlu a EM polu, aké v daný čas u teba nemá čo hľadať. Vieš, čo je však zaujímavé? Že rovnako, ako som v úvode písal o vínnych muškách, ktoré mali dokonca mutácie v týchto génoch, aj u ľudí sa takéto mutácie vyskytujú a dokonca sa dokážu preniesť z MATKY na DIEŤA. (Dovolím si takú malú poznámku: Nepríde ti zvláštne, že pred 19. storočím bola rakovina raritou a dnes je to jeden z prvých zabijakov? Ak by mal Darwin pravdu s jeho teóriou evolúcie, ako by sa pomocou nej dal vysvetliť takýto skok behom 5 generácií? Keď však pochopíš, ako riadi FLOW elektrónov v mitochondrii EPIGENETICKÉ signály, ktoré menia DNA, nájdeš vysvetlenie. Hádaj, čo ovplyvňuje najviac tento flow elektrónov…CIRKADIÁLNY RYTMUS.)\n\nKAŽDÁ ČASŤ V TELE MÁ VLASTNÉ CIRKADIÁLNE HODINY\n\nAko som v úvode písal o pokusoch s muškami, podobne sa s nimi prišlo aj na ďalší zaujímavý fakt. Keď Jeff Plautz vstrekol zelenú fluorescentnú látku do PER génu v muškách, mohol pozorovať ako svetieľkujú. V 24 hodinovom cykle boli cez deň zelené (vtedy, keď boli aktívne) a potom sa svetlo stlmilo. Náhodou však tento profesor prišiel na to, že nie len, že mušky majú HLAVNÉ CIRKADIÁLNE HODINKY, teda že je ich telo riadené iba s „CENTRÁLY“, ale každá časť tela je riadená aj samostatne. Ako na to prišiel? Náhodou. Jeden deň Jeff upratoval svoje laboratórium a keď sa zbavoval mušiek, zopár z nich vzal, rozdelil ich časti tela (nožičky, krídla, telo, atď.), pretože chcel ešte urobiť zopár experimentov, no všimol si zaujímavú vec. Tieto časti tiel, svetielkovali ešte niekoľko dní po usmrtení mušiek, a dokonca nasledovali aj takto samostatne rovnaké „rytmy“. V roku 1997 to bol veľký prelom, pretože sa vďaka tomu zistilo, že ORGÁNY aj časti tela majú vlastné cirkadiálne gény, ktoré dokážu pracovať aj bez toho, aby dostávali neustále signály z mozgu. Ako to v nás pracuje? Každý z tých 25 tisíc génov, ktorý v DNA máme (v minulom článku to bolo ukázané), má pri sebe takéto vlastné cirkadiálne hodinky. Keďže však takmer v každej bunke a v každej časti tela je celá DNA, očakávali by sme, že všetky časti tela budú mať tieto hodinky nastavené  rovnako. No je to omyl. V rôznych častiach tela sú vždy nejaké GÉNY vypnuté a nejaké ZAPNUTÉ. „Je napríklad zaujímavé, že 20% z génov, ktoré sú v nejaký čas dňa vypnuté v MOZGU, nie je rovnakých 20% génov, ktoré sú v ten istý čas vypnuté zas vo SVALOCH, či v PEČENI.“\n\nPreto sa napríklad v koži  alebo v tráviacom trakte  môžu naše bunky obnovovať rýchlejšie a naopak v mozgu pomalšie. Rovnako napríklad cez deň pracujú svaly v črevách, ktoré zabezpečujú posun potravy, no tvorba nových tukových zásob je vtedy pozastavená. [10, 11] Naopak v noci, je zas tráviaci trakt pozastavený a potrava sa v črevách nebude pohybovať. „Vidíš, ako to pekne všetko v tele pracuje? Naše Gény tvoria proteíny, ktoré sú obklopené vodou a skladajú sa pekne do väčších hadov, ktorí potom niečo spustia, zapnú, vypnú, atď. Pozitívna a negatívna spätná väzba neustále pracuje. Prítomnosť jedného, dáva pokyny druhému a naopak. Ak sa prestimuluje jeden, alebo odoberie druhý, celý systém sa naruší.“\n\nObrázok skladania proteínu z mojej KNIHY\n\nUrčite sa však teraz pýtaš, PREČO teda kladiem taký dôraz, na CIRKADIÁLNY RYTMUS nášho MOZGU? Prečo je dôležité SVETLO a TMA? Prečo som hovoril aj o vhodnom MAGNETICKOM POLI? Veď, keď má každá časť tela svoje „HODINKY“, je teda jedno, či tie hlavné šlapú dobre, alebo nie? Teraz ti\nukážem, prečo je SCN naozajstným KRÁĽOM a ako funguje Einsteinova TEÓRIA\nRELATIVY v praxi, konkrétne v nás. HLAVNÉ HODINKY V SCN RIADIA\nVŠETKO\n\nVedci už dávno vedeli, že BUNKY nejako komunikujú jedna s druhou naprieč celým telom, no nevedeli AKO. Potom sa však našiel obrovský ZHLUK BUNIEK, ktoré boli koncentrované na jednom mieste v HYPOTALAME MOZGU, ktoré OSCILUJÚ a správajú sa podobne ako ATÓMOVÉ HODINY. Tieto hodinky dávajú pokyny aj ostatným hodinkám a bunkám v tele. Tento zhluk buniek sa nazýva SCN (suprachiazmatické jadro). Ako však dokážu tieto bunky v mozgu riadiť všetky ostatné? Počul si už slovo HORMÓN? Asi som ťa teraz zaskočil však? Zamyslel si sa však niekedy, čo to HORMÓN je? Rečnícka otázka, predpokladám, že nie 😀 \n\n„No až si prečítaš moje knihy alebo sa pozrieš na molekulárnu štruktúru akéhokoľvek hormónu  pochopíš, že HORMÓN nie je nič iné, ako nejaká LÁTKA (molekula), ktorá má svoju ŠPECIFICKÚ REZONANCIU vďaka absorbovanému SVETLU a MAGNETICKÉMU POĽU.“\n\nÁno, dobre čítaš. Mnohé hormóny sú dokonca takmer rovnaké, no maličká zmena z nich urobí niečo úplne iné. Typický príklad je cholesterol a vitamín D3. Ich molekuly sú takmer rovnaké, no rozdiel medzi nimi je v malej chemickej väzbe a vo vodíku naviac a ich účinok pre telo je radikálne iný. Naše SCN získava informácie z magnetického poľa okolo, ale aj zo svetla. SCN vyžaduje všetky vlnové dĺžky, od UV po infračervenú, no jeho prioritné „resetovacie“ stimuly sú z modrého a zeleného spektra, vďaka FOTORECEPTORU, ktorý sa nazýva MELANOPSIN. SCN takto riadi takmer každý jeden hormón v tele, vrátane jeho vylučovania a pomocou hormónov, ktoré sa krvou dostanú všade, dokáže ovplyvniť každú bunku v tele. Chceš vedieť, čo všetko HYPOTALAMUS v mozgu ovláda? Dobre, ale radšej si sadni. Hypotalamus\novláda AUTONÓMNY NERVOVÝ SYSTÉM, METABOLIZMUS aj RAST BUNIEK,\nROVNOVÁHU VODY v tele, TELESNÚ TEPLOTU, BUDENIE aj SPÁNOK,\nCIRKULÁCIU KRVI aj OKYSLIČOVANIE KRVI, REPRODUKCIU, MENŠTRUAČNÝ\nCYKLUS, EMÓCIE a dokonca aj náš ENDOKRYNNÝ SYSTÉM v HYPOFÝZE\n(štítnu žľazu). „HYPOTALAMUS je však ovládaný prioritne skrz podnety SVETLA, ktoré naše oči zachytia a rovnako z magnetického poľa v našom okolí.“\n\nObrázok z mojej knihy ZÁKLADY CIRKADIÁLNEJ BIOLÓGIE\n\nTeraz ti dám malú zaujímavosť o našom OKU. „Jedno oko obsahuje až 137 milónov FOTORECEPTOROV a skladá sa z viac ako BIOLÓNOV častí. Naše oči tvoria iba 2% z mozgu, no spotrebujú 20% živín, ktoré doň idú, o jednu tretinu viac kyslíka ako SRDCE a o 20% viac VITAMÍNU C ako KOLAGÉN v celom našom TELE. Tiež naše oči spotrebujú viac ZINKU, ako ktorákoľvek časť tela. Mimochodom, vieš ktorá potravina na svete obsahuje najviac ZINKU? USTRICE. Dochádza?“\n\nČO SA STANE KEĎ SA SCN NARUŠÍ\n\nPrečo sú teda tieto hlavné hodinky v mozgu také dôležité, a prečo som v milých ČLÁNKOCH písal o ČASE ako o veľmi PODSTATNOM FAKTORE? Uvedom si, že náš MOZOG dostáva z prostredia signály, pomocou ktorých vysiela inštrukcie do ostatných častí tela, ktoré potom dokážu danú časť tela ovládať. Takto náš mozog riadi celý PERIFÉRNY CIRKADIÁLNY CYKLUS. Tak napríklad, keď ráno vstaneš a vybehneš von BOSÝ a tvoja POKOŽKA aj OČI vidia SLNEČNÉ LÚČE, tvoj mozog RESETUJE svoje hodinky, ktoré si nastavia „SET POINT“ a následne vyšlú inštrukcie do ostatných častí tela. Preto sa ti zvyčajne, ak naozaj tráviš svoje ráno takýmto štýlom, spustí aj škŕkanie v bruchu a pocítiš HLAD. Tvoj žalúdok, pankreas, atď. vyšle hormóny a spustia peristaltiku čriev, pretože sú pripravené na prísun POTRAVY. Tiež vtedy načerpáš množstvo ELEKTRÓNOV zo zeme aj zo slnka a nebudeš OSPALÝ. Čo však opačný prípad? Keď povedzme chodíš spávať neskoro večer, nepravidelne, ráno prespíš východ slnka, robíš to pravidelne a k tomu sa večer vystavuješ nevhodnému SVETLU (napríklad z OBRAZOVKY), alebo využívaš ELEKTRONICKÉ ZARIADENIA, ktoré vysielajú magnetické pole, TVOJE SCN sa nemôže správne riadiť, ani RESETOVAŤ a naopak získa nevhodný CYKLUS. Presne ako som predtým písal o „nočnej MARGARÍTE“ a kockách ľadu. Spomínaš? Takýmto spôsobom sa narušia aj HODINKY v ostatných častiach tela, ako napríklad v štítnej žľaze (tvoja telesná teplota bude rozkolísaná a budeš zažívať návaly tepla alebo zimy), aj v pečeni (nedokážeš uvoľňovať správne cukor do krvi, budú sa ti triasť ruky, …), v pankreasi (sekrécia inzulínu bude narušená), atď., a tvoje bunky prestávajú vnímať ČAS správne. Je v nich väčší CHAOS. To znamená, že vyčerpávajú viac ELEKTRÓNOV, ostávajú DEHYDRATOVANÉ, prichádzajú o HORČÍK, MITOCHONRIE sa zväčšujú, …\n\nAKO PRACUJÚ CIRKADIÁLNE HODINY V ORGÁNOCH \n\nVysvetlím ti to na príklade PEČENE. PEČEŇ je jeden z najdôležitejších ORGÁNOV v tele, o tom  myslím vie každý. Má veľa úloh a jednou z nich je aj riadenie ostázy cukru v krvi (priebežne uvoľňuje do krvi glukózu), alebo pomáha pri trávení potravy. Všetky tieto procesy musia byť riadené CIRKADIÁLNE, pretože nesmú byť náhodné. Vyžadujú určitú POSTUPNOSŤ a splnenie nejakých PODMIENOK. Určite budeš súhlasiť, keď ti poviem, že napríklad v noci, kedy sme uspôsobení na spánok, naše telo nepotrebuje tvoriť mnoho ENERGIE, ATP a ani mnoho enzýmov a žalúdočných štiav, ktoré by potravu rozkladali, pretože keď spíme, nejeme. To je myslím logické. Všimni si inak, že som nenapísal, že nepotrebuje tvoriť ani VODU, či TEPLO (aj tieto veci sa v dýchacom reťazci tvoria), pretože práve tieto sa v noci tvoria vo veľkom, miesto ATP, ak si zdravý. Pre istotu to zopakujem. Ak si zdravý a máš funkčný cirkadiálny rytmus, v noci tvoje telo rozkladá podkožný tuk, ktorý mitochondrie premenia na TEPLO, VODU a OXID UHLIČITÝ. Na druhej strane však, také nočné tvory (nocturnal animals), ako napríklad škrečky, sú zvyknuté spať cez deň a v noci zas behajú, atď. Ich cirkadiálny rytmus je iný ako náš, aj ich OČI a KOŽA pracujú odlišne, a rovnako inak pracujú aj ich orgány, ktoré rozdielne časujú procesy v ich tele. Vec sa má tak, že všetky naše orgány, vrátane PEČENE, majú svoje PERIFÉRNE CIRKADIÁLNE HODINY, ktoré daný orgán (alebo časť tela, gény, proteíny, atď.) ovládajú, na základe podobného cyklu ako hlavné PER. Spomeň si na príklad s tvorbou ĽADU a TLAČIDLOM. To znamená, že keď sa napríklad prvý krát za deň NAJEŠ, tvoja pečeň dostane periférne SIGNÁL, že je čas na trávenie POTRAVY a nezávisle na hodinkách v OKU a MOZGU, si  musí nastaviť a spustiť svoj vlastný cyklus. Začne tak akoby s VLASTNOU TVORBOU ĽADU. Ak by to pečeň nespravila, a „neresetovala“ by sa (nenastavila by si hodinky na začiatok trávenia cez deň), potrava by sa nemohla tráviť, ROZKLADAŤ, atď., čo je pre teba ako hostiteľa neprijateľné. No aj tieto periférne hodinky pečene, sú stále napojené na hlavné v MOZGU a OKU a hoci pracujú aj nezávisle od nich, stále ich musia počúvať. Je to ako keď sa niekde zamestnáš na voľnú nohu, no raz za čas aj tak potrebuješ INŠTRUKCIE od ŠÉFA, čo máš robiť. Ak by si bol takto ZAMESTNANÝ povedzme ako NOVINÁR, pracuješ síce viac menej sám, hľadáš vhodné témy na články, vyhľadávaš ľudí na interview, no raz za čas musíš aj tak brnknúť šéfovi, čo a ako, a ktorým smerom sa máš uberať. Rozumieš? No a čo týmto chcem povedať? Vysvetlím ti to na ďalšom názornom príklade, ako je už u mňa zvykom 😁\n\nPovedzme, že ráno vstaneš a nevezmeš hneď do ruky mobil ani nekontroluješ nezmyselné statusy na IG (ako to robí väčšina), v kľude sa preberieš, nastúpi ranná hygiena, nejaký strečing, atď., no potom ideš von a vystavíš sa slnku (infračervenému spektru, ktorého je ráno prebytok) aj magnetickému poľu zeme, tak, ako by si mal. Všetko toto by sa malo udiať ešte pred hľadením do akýchkoľvek OBRAZOVIEK. Ráno sa deje veľmi veľa vecí, ako napríklad RECYKLÁCIA VITAMÍNU A v OKU aj MOZGU, a tiež RECYKLÁCIA významného FOTORECEPTORA v OKU, vďaka ktorému cez deň aj neskôr večer dobre vidíš, no o tom teraz písať nebudem. Teraz spomeniem hlavne tvoje SCN. SCN si takto ráno resetuje GÉNY (CIRKADIÁLNE HODINY), ktoré začnú tvoriť proteíny, ktoré sa budú tvoriť istý čas a potom zas rozkladať, čím vznikne niečo ako KOHERENTNÝ OSCILÁTOR, ktorý nazývame CIRKADIÁLNY RYTMUS. Tiež maj na pamäti, že každý jeden proteín v našom tele musí byť HYDRATOVANÝ a čo je zaujímavé, že HYDRATOVANÝ proteín pracuje inak, ako DEHYDRATOVANÝ. Voda a proteíny tvoria veľmi dokonalé a presné CIRKADIÁLNE HODINKY a využívajú pri tom elegantné, no možno zdanlivo NELOGICKÉ, PRAVIDLÁ KVANTOVEJ MECHANIKY. Na teraz je už toho na teba pomerne dosť, tak to nebudem zbytočne komplikovať, no aby si mal malú predstavu prečo spomínam vždy PROTEÍNY s VODOU, predstav si, čo sa deje s pohárom, keď do neho naleješ horúci čaj. Voda je horúca, pretože absorbovala TEPLO (teplo je forma infračerveného svetla), ktoré postupne, počas minút až hodín, vypúšťa do okolia. Nemyslíš, že aj takýmto spôsobom, dokáže VODA odovzdávať PROTEÍNOM okolo istú ENERGIU, ak ráno toto svetlo NAČERPÁ? Ok, chrobáka som ti zasadil, tak ideme ďalej. SCN ovláda všetky hormóny a procesy v tele, ako si čítal predtým, od štítnej žľazy až po tvorbu rastových hormónov, ale aj hormónu „spánku“ s názvom MELATONÍN. Sekrécia týchto hormónov zapríčiní napríklad aj to, že by ti mal neskôr začať pohyb čriev (peristaltika), čo ťa prinúti ísť na WC (pravidelná stolica je mimochodom tiež skvelý znak funkčného rytmu), a tiež sa začnú vylučovať hormóny HLADU, ako napríklad GLUKAGÓN. GLUKAGÓN okrem toho, že vyvoláva pocit HLADU, pomôže uvoľniť do krvi z podkožia tvoj TUK. Ten však MITOCHONDRIE využijú na tvorbu ATP, iba ak ich MEMBRÁNA správne OSCILUJE. Ak nie, svoj tuk nebudeš využívať, ale budeš ho naopak priberať. Takýmto spôsobom, ak si zdravý, dostaneš cez deň hlad, budeš mať dostatok energie a logicky pôjdeš niečo zjesť. V momente keď sa naješ, začne sa kaskáda ďalších procesov, no prioritné je to, že tvoj pankreas, žlčník, ale aj PEČEŇ, začnú prijatú potravu TRÁVIŤ. HODINKY v PEČENI sa periférne RESETUJÚ, a začnú svoj CYKLUS. Čo to však znamená pre teba? Iba toľko, že od teraz, asi najbližších 10 až 12 hodín  [20, 21 ] je tvoje telo v móde, kedy bude dobre ROZKLADAŤ, ale aj TRÁVIŤ POTRAVU. Presne kvôli tomuto nie je jedno, KEDY sa naješ a ako zvyknem hovoriť, ak nemáš zvládnuté svoje HLAVNÉ HODINKY a nefunguje ti CIRKADIÁLNY RYTMUS, musíš si dávať obzvlášť záležať nie len na tom, ČO konzumuješ, ale aj na tom, KEDY to konzumuješ. Dúfam, že ti došlo prečo. Keď tráviš ráno napríklad tým, že prvé čo do seba hodíš je nejaký chutný keksík, celozrnné cereálie, croassant, či podobná vec, tvoje telo musí okamžite reagovať. Reaguje nie len pečeň, ktorá spustí svoj CYKLUS, ale aj pankreas s tvorbou inzulínu. Možno ťa teraz zaskočím, no mal by si vedieť, že hormón INZULÍN je SOLÁRNY HORMÓN, čo znamená, že je programovaný SLNKOM. Ak mi neveríš, pozri si jeho molekulárnu štruktúru a všimni si zaujímavý chemický prvok uprostred. No aj bez komplikovaného vysvetľovania o tom, ako pracuje inzulín, by ti malo byť ihneď jasné, že ak takto začneš svoj deň a tieto cirkadiálne hodinky v pečeni (aj v ostatných častiach tela) majú určitý, asi 12 hodinový cyklus, tak keď potom pokračuješ tým, že aj večer sa pustíš do ďalšej konzumácie, potrava v tebe sa nespracuje ako má a rovnako ani neprebehnú ostatné procesy. Vrátane tvorby proteínov, rozkladu a recyklácie nefunkčných častí tela, detoxikácie, atď. Je to presne  pri poháriku s margaritou. Iba si neustále presúvaš čas periférnych hodiniek, ktoré sa nemajú šancu správne nastaviť, no neustále páchajú v tele ďalšie a ďalšie škody. O chvíľu (v ďalšom odstavci) ti dám ďaľší príklad o periférnych hodinkách a STRAVE, no najprv ti ukážem TEÓRIU RELATIVITY V PRAXI a konkrétne v tvojom OKU. VŠEOBECNÁ A ŠPECIÁLNA TEÓRIA\nRELATIVITY V PRAXI\n\nTeraz použijem ďalšie prirovnanie, pretože je na mieste a vynikajúco\nti na ňom vysvetlím RELATIVITU ČASU v našich častiach TELA, aj ako ju SVETLO\novplyvňuje. Určite si postrehol, že nám nad hlavami (v skutočnosti trošku vyššie 😀 ), krúži množstvo SATELITOV. Ich význam je rôznorodý, no takmer každý jeden z nás ich denno denne využívame. Napríklad na to, aby sme si pozreli, aké asi počasie nás čaká, ale aj na. Určite tiež občas využívaš GOOGLE MAPS a tým pádom aj GPS, však? Vieš ako GPS pracuje? Keď povedzme zadáš nejaké miesto, kam sa chceš dostať, signál z tvojho mobilu sa vyšle rýchlosťou svetla do najbližších satelitov na oblohe a nazad do mobilu a podľa času, za aký sa signál vrátil, dokážu HODINKY v tvojom mobile vyrátať, KDE sa nachádzaš, aj AKO sa dostať na miesto URČENIA. Čo je však zaujímavé??? „HODINKY v tvojom MOBILE musia ísť presne o 38 mikrosekúnd POMALŠIE ako HODINKY v satelite na oblohe. Vieš prečo? Vďaka ŠPECIÁLNEJ a VŠEOBECNEJ TEÓRIÍ RELATIVITY a dilatácií ČASU. Presne pre ten istý dôvod, musia ísť HODINKY v našom mozgu o niečo rýchlejšie, ako ostatné hodinky v častiach tela. Ak sa hodinky v mozgu spomalia, inštrukcie do všetkých daľších  častí tela budú nesprávne a ostatné časti tela, vrátane orgánov, prestanú fungovať tak ako by mali, čoho dôsledkom je zhoršenie zdravotného stavu a neskôr CHOROBA.“\n\nAk by hodinky v satelite nešli o 38 mikrosekúnd\nrýchlejšie, a šli by povedzme iba o 2 mikrosekundy pomalšie, a zadal\nby si do google maps nejaké miesto, mobil by ťa navigoval o desiatky kilometrov\nmimo. Až také dôležité je ich načasovanie. Čo však môže za tento posun? SVETLO. Zakrivenie PRIESTORU, ovplyvní HMOTU, aj TOK ČASU. Podľa Špeciálnej teórie relativity od Einsteina vieme predpovedať, že hodinky v satelite, vďaka jeho relatívnej rýchlosti v porovnaní so zemou, každý deň stratia zhruba 7 mikrosekúnd. Na druhej strane zas Všeobecná teória relativity predpovedá, že silné gravitačné pole dokáže TOK ČASU spomaliť, pretože „zakriví“ aj priestor. Preto sa v ČIERNEJ DIERE teoreticky ČAS ZASTAVÍ. No tiež podľa toho vieme vypočítať, že hodinky na Zemi (aj v tvojom mobile), vďaka silnejšiemu gravitačnému poľu Zeme strácajú 45 mikrosekúnd v porovnaní s tými v satelite. To znamená, že tie v SATELITE musia byť nastavené o 38 mikrosekúnd popredu (45-7=38), aby sa čas tu na Zemi a hore na oblohe vyrovnal a  mohla správne fungovať. Už trochu rozumieš, o čom hovorím, keď opisujem relativitu času? Možno si tiež niekedy počul príbeh o dvojčatách. Ak by boli dvaja ľudia (dvojičky) rovnako staré, no jedno by sa vydalo na výlet raketou rýchlosťou svetla precestovať vesmír, zatiaľ čo druhé by ostalo na Zemi, tak po návrate toho prvého na Zem, by bol medzi nimi obrovský rozdiel v zostarnutí. Pýtaš sa PREČO? Pretože, keď sa niečo pohybuje rýchlosťou svetla, čas plynie pomalšie a pre dvojičku v rakete by teoreticky uplynulo iba pár hodín, no pre dvojičku na Zemi by uplynulo niekoľko rokov. Ak by teda, podľa rovnakého princípu, hodinky v satelite šli iba o mikrosekundu pozadu, by ťa doviedla kilometre mimo. Keď sa Zem otáča okolo svojej osi, prejde každú sekundu\nasi 422 metrov. Možno sa ti to zdá málo, možno veľa, no stále je to pomerne\ndosť, pretože signál z mobilu do satelitu sa šíri rýchlosťou svetla a ak\nby hodinky v satelite mali posunutý čas, v danom momente dorazenia\nsignálu, by vyratáli nesprávne otočenie zeme a tým pádom aj lokáciu daného\nmiesta. Preto by ťa mohla  navigovať kľudne aj 10 kilometrov mimo. „V našom tele sa však svetlo šíri vo vode a tkanivách a nie v atmosfére (RÝCHLOSŤ SVETLA teda NEDOSAHUJE RÝCHLOSŤ SVETLA VO VÁKUU), no hodinky v mozgu musia šlapať úplne presne, aby mohli riadiť signály v ORGÁNOCH a iných častiach tela. PRETO je TVOJE OKO dôležitejšie ako si myslíš.“ \n\nPosledná vec, ktorú ti teraz ešte prezradím je toto: Keď vravím, že HODINKY v tvojom OKU a MOZGU musia šlapať rýchlejšie ako hociktoré iné hodinky v tele, vieš vďaka čomu to dokážu? Vďaka množstvu jednosmerného ELEKTRICKÉHO PRÚDU, ktorý ich poháňa. Vieš však ako sa tento ELEKTRICKÝ PRÚD v nich tvorí? Malá nápoveda, súvisí to s omega 3 mastnou kyselinou s názvom DHA, vďaka ktorej vznikol pred 600 miliónmi rokmi KOMPLEXNÝ ŽIVOT. Práve tejto omega 3 mastnej kyseliny majú ľudia v oku a mozgu najviac zo všetkých cicavcov na planéte a ver mi, že to nie je náhoda. Je to asi taká náhoda, ako množstvo ZINKU v našom oku, o ktorom som písal vyššie. Pamätáš na ustrice? Aj DHA sa nachádza predovšetkým v morských plodoch a mäkkýšoch. DHA máme tiež veľa v POKOŽKE a v KRVI. Vieš, že v našej KRVI sa odohrávajú aj IMUNITNÉ REAKCIE? Naša IMUNITA bojuje proti VÍRUSOM a PATOGÉNOM aj vďaka DHA a množstvu ELEKTRICKÉHO PRÚDU. Tento ELEKTRICKÝ PRÚD a DHA spolu súvisia a spája ich spojovací článok, ktorým je UV SVETLO. DHA je veľmi zaujímavá mastná kyselina s veľmi prekvapivými KVANTOVO-MECHANICKÝMI vlastnosťami, ktorej sa budem tiež čoskoro venovať. No ak si čítal moju prvú KNIHU, základ už vieš 🙂\n\nViac o knihe: ZÁKLADY CIRKADIÁLNEJ BIOLÓGIE\n\nHODINKY V ČREVE vs HODINKY V OKU\n\nTeraz v krátkosti nadviažem na periférne hodinky v ORGÁNOCH a v PEČENI. Čo sa asi tak stane, keď jedávaš počas celého dňa? Veď si len vezmi priemerného človeka, ktorý dajme tomu ráno vstane (okolo 5:00 kvôli práci) a zvyčajne do prvej pol hodiny buď niečo „zmlsne“, alebo aspoň vypije KÁVU. Aj káva musí prejsť cez pečeň A SPUSTIŤ SEKRÉCIU ENZÝMOV a tiež resetuje hodinky v pečeni. Ten istý človek zvyčajne jedáva posledné jedlo o cca 21:00 (v lepšom prípade). Kým sa to jedlo strávi, prejde ďalších aspoň 4 až 5 hodín. To je už celých asi 20 hodín trávenia a jedenia a tvoje hodinky nemajú čas na obnovu a ostatné procesy. Samozrejme, teraz nevravím ešte o tom, že ak tento človek neberie ohľad na svoje hlavné hodinky (SCN), a jeho signály skrz OKO sú neadekvátne a prichádzajú v nevhodný čas (napríklad TV večer, obzvlášť ešte pri večernom jedení) a jeho MOZOG už nepracuje vôbec, ako by mal. Nie len, že potrava prichádza do jeho tráviaceho traktu vtedy, keď už nemá dostatok enzýmov na jej strávenie, ale ešte aj dostáva svetelné STIMULY, ktoré by v tú dobu nemal mať, ktoré RESETUJÚ jeho hodinky a v jeho tele nastáva ešte väčší chaos. Pre neho sa RELATIVITA ČASU stáva NEPRIATEĽOM, a ČAS hrá proti nemu. Čo však, keď človek nerešpektuje ani SEZÓNNOSŤ potravy? V prvom rade podotknem, že u zdravého človeka s vysokým REDOXOM bude veľmi dlho a dobre zvládané, keď bude jesť povedzme aj nesezónne veci, pokým jeho SCN funguje ako má a je vhodne zľadené aj s ostatnými periférnymi hodinkami. Teraz však poukážem na niečo, nad čím si asi nikdy nepremýšľal, čo sa týka v prvom rade priemerného, teda NIE ZDRAVÉHO človeka. Pred 650 až 600 miliónmi rokmi, sa toho na Zemi udialo veľmi veľa a jednými z týchto udalostí bolo aj to, že EVOLÚCIA INOVOVALA a „ukradla“ baktériu s názvom CHLOROPLAST a vylepšila tak fotosyntézu a neskôr zas to isté urobila s MITOCHONDRIOU. Keď bola fotosyntéza v mori inovovaná, vznikalo viac DHA aj KYSLÍKA (vedľajší produkt fotosyntézy), ktorý sa rozšíril do atmosféry, vďaka čomu vznikol OZÓN. Ozón je obrovská OCHRANNÁ VRSTVA našej Zeme, pretože absorbuje veľkú časť z vysoko energetického UV svetla, ktoré zo slnka dopadá. UV svetlo je totižto TOXICKÉ, až vražedné pre jednoduché BAKTÉRIE. Aj pre MITOCHONDRIU to platilo. Čo sa však zmenilo? Keďže sa začal tvoriť OZÓN, život z oceánu sa začal presúvať na súš a MITOCHONDRIA sa takto dostala na povrch. EVOLÚCIA ju inovovala napríklad aj v tom, že jej vylepšila RESPIRAČNÉ PROTEÍNY a zároveň jej zredukovala možnosť využívať ďalšie plyny na akceptovanie elektrónov v dýchacom reťazci iba na jeden. Na KYSLÍK. Keďže však bol od tejto chvíle kyslík všade, životu to vyhovovalo. No EVOLÚCIA sa však rozhodla mitochondriu priviesť takmer k DOKONALOSTI a chcela jej dodať aj toto nové spektrum SVETLA, ktoré zrazu na ZEMI bolo – UV svetlo. Lenže, ako píšem, pre baktérie je UV toxické. Ako to teda EVOLÚCIA vymyslela? Ako dodala mitochondrii UV? Nebudem ťa napínať a prezradím ti to. Vytvorila GLUKÓZU. Pamätáš si na ňu zo školy? Tá známa rovnica C6H12O6? Je to produkt fotosyntézy a základ každej POTRAVINY. Preto naše STROMY tvoria OVOCIE a ZELENINU (zdroj GLUKÓZY aj FRUKTÓZY) iba v istých ročných obdobiach, kedy máme dostatok UV svetla. Toto svetlo je totižto uložené na „chrbte“ ELEKTRÓNOV, ktoré sú v tej GLUKÓZE. Presne preto sa vstup do DÝCHACIEHO REŤAZCA nazýva ELEKTRÓNOVÝ TRANSPORTNÝ CYKLUS, pretože sa v ňom uvoľnia ELEKTRÓNY, ktoré vypustia SVETLO, ktoré si so sebou nesú. Takýmto spôsobom vypustia aj UV svetlo, ktoré rastlinka v lete a jeseni vytvorí. Zaujímavé však? Ako pekne to matka príroda vymyslela. Presne takýmto spôsobom sa dokázala MITOCHONDRIA dostať z oceánu na súš a dostala svoje UV svetlo aj bez toho, aby sa pod ním priamo „SPÁLILA“, pretože ho dostane SPROSTREDKOVANE skrz svojho HOSTITEĽA (živočícha), pre ktorého zas na oplátku tvorí všetku ENERGIU, ktorú tvorí aj z tohto UV svetla. Toto je teda dôvod, pre ktorý má väčšina ľudí chute na sladké (nedostatok UV) a tiež je to dôvod, prečo sa ti pri nejakom zápale, či chorobe cukor v krvi zvýši, aj keď budeš držať KETO diétu, budeš hladovať, alebo hocičo iné. Tvoja imunita v krvi totižto potrebuje kvantá elektrického prúdu a na to potrebuje aj veľa UV svetla. UV je totižto najlepšia ochrana proti vírusom aj všetkým ostatným patogénom a infekciám. Máš však iba dve možnosti, ako TELU aj svojej IMUNITE dodať UV. Buď vystavíš svoju POKOŽKU a OČI SLNKU, tak ako by si mal, alebo budeš konzumovať viac glukózy. No druhý prípad nanešťastie bude fungovať, iba ak bude vykonaný súčasne s prvým. Preto keď niekto povedzme jedáva často SACHARIDY, no jeho OKO a POKOŽKA nie sú UV svetlu vystavené, pokazí si TRÁVENIE a nastanú u neho zdravotné komplikácie. Schválne, koľko ľudí poznáš, ktorí sa sťažujú na rôzne problémy s trávením, zápchami, atď., no jedávajú „zdravé“ celozrnné, ovocné a hocijaké iné veci? Ak takého poznáš, spýtaj sa ho, aký film sledoval včera v TV? Už trochu rozumieš, prečo tie naše bežné zaužívané PRÍLOHY, ako PEČIVO, CESTOVINA, RYŽA, ZEMIAKY, atď., ktoré sa konzumujú neustále, nie sú pre bežného človeka vôbec vhodné? A už vôbec nie, po celý rok? „Mitochondrie v črevách totižto svoje UV dostanú a rovnako ho tam dostanú aj PERIFÉRNE HODINKY, ktoré budú vďaka jeho vysokej energii šlapať rýchlo. No hodinky v SCN toto svetlo cez OKO nedostanú (pretože neabsorbujú UV), vďaka čomu sa spomalia. Teraz si spomeň na príklad s hodinkami v satelite. Iba jedna mikrosekunda spomalenia znamená 10 kilometrový POSUN. Toto sa volá CHAOS. Presne takýto istý CHAOS nastane aj v tvojom tele, čoho následkom bude postupné vyčerpávanie ELEKTRÓNOV a CHAOTICKÁ SEKRÉCIA HORMÓNOV v nesprávny ČAS a zničenie KVALITY SPÁNKU, vďaka nedostatku MELATONÍNU, ktorý taktiež potrebuje UV skrz OKO.“\n\nRozumieš aspoň trochu, čo sa ti snažím ukázať? Fotosyntéza tvorí GLUKÓZU aj každú inú POTRAVINU na základe istých PODMIENOK a každý ŽIVOČÍCH, vrátane TEBA, na jej konzumáciu potrebuje tiež tieto podmienky. Ak tvoje OKO, POKOŽKA a TRÁVIACI TRAKT nedostáva rovnaké SIGNÁLY, výsledkom bude CHAOS a zlé načasovanie periférnych cirkadiálnych cyklov. Ak si to doteraz nespravil, myslím že je ČAS na to, aby si prehodnotil svoju STRAVU, no z iného uhľu pohľadu. Ja ti ponúkam práve tento pohľad. Pomôž mi tvoriť ešte lepší OBSAH\n\nEšte pred záverom a vyvrcholením článku sa ťa chcem, ako môjho čitateľa spýtať, či by si uvítal, ak by som v blogoch pripravil aj nejaké „protokoly“ alebo názorné príklady/postupy, ktoré by ti prakticky a stručne ukázali, ČO robiť a AKO optimalizovať tieto CIRKADIÁLNE HODINKY aj mechanizmy, o ktorých píšem? Či už svoje hlavné skrz OKO, ale aj čo sa spánku a stravy týka. Uvítal by si niečo také, kde by som ti popísal, ČO zvažovať pri svojom stravovaní, akú POTRAVU voliť, KEDY jesť, KEDY naopak nejesť, ako do toho vstupujú faktory ZDRAVIA, NADVÁHY, PROBLÉMOV, PRÁCE, TRÉNOVANIA? Ako mení tvoj spôsob životného štýlu aj práca časovanie jedál, proteínu, atď.? Ak stojíš o niečo takéto, vypíš mi prosím ťa tento krátky dotazník, ktorý som vytvoril práve kvôli tomuto. Zaberie ti asi minútu a vďaka tvojim odpovediam budem môcť tvoriť kvalitnejší OBSAH. Tiež by som chcel poďakovať Andrei za jej výpomoc, aj prečítanie takéhoto dlhého článku a názor naň. Snáď je aj vďaka tebe článok zrozumiteľnejší pre každého 🙂\n\nChcem vyplniť krátky anonymný DOTAZNÍK\n\nZHRNUTIE ČLÁNKU \n\nAk si teda myslíš, že je to nadmerná konzumácia CUKRU, ktorá ti dá CUKROVKU, nie je to tak. No celý PROCES to však DRAMATICKY urýchli. Ako typický príklad ti navrhujem, pozrieť sa na INDIU. Títo ľudia boli takmer 5000 rokov vegetariáni, žili v zdraví a mali nízku úmrtnosť. Dnes je tam najviac diabetikov na celom SVETE, hoci tie kvantá GLUKÓZY aj FRUKTÓZY jedli už predtým. To, čo sa však zmenilo, je ich PROSTREDIE, ktoré mení TERMODYNAMICKÉ VLASTNOSTI ich MITOCHONDRIÍ, čím sa prispôsobujú aj ich telá. Často tiež ľuďom vravím, nech si porovnajú CUKROVKÁRA v Indii a cukrovkára u nás. V Indii sú štíhli a tmaví, no u nás OBÉZNI (niektorí skryto obézni) a bledí. Prečo? Ľudia v Indii majú predkov z blízkosti rovníka s iným Haplotypom. Ich mitochondrie využívajú všetky ELEKTRÓNY z JEDLA na tvorbu ENERGIE (ATP). Ľudia u nás, alebo v Amerike, majú predkov z končín vysoko nad rovníkom s rozdielnym Haplotipom. To znamená, že naše mitochondrie využívajú veľkú časť z ELEKTRÓNOV z JEDLA na tvorbu TEPLA a VODY. V naších končinách totižto bývajú kruté ZIMY a v jeseni preto zo sacharidov ľahko priberieme, aby sme v zime tento TUK využili na tvorbu TEPLA, ktoré nás zohreje. Ak mi neveríš, pomysli na medvede. Už vidíš, akým spôsobom ovplyvňuje PROSTREDIE tvoje ZDRAVIE, ale aj TVAR a VEĽKOSŤ tvojho TELA? Preto si nabudúce rozmysli, či dáš svojmu dieťaťu piť KOFOLU miesto čistej vody a tiež či ho posadíš s jeho nevyvinutou hlavičkou a NEMYLEÍNOVANÝM MOZGOM s permeabilnou LEBKOU pred nový TELEVÍZOR. [16, 17] Tiež si všimni ako vyzerajú mnohé detičky dnes, ktoré za to bohužiaľ nemôžu a už na základnej škole trpia zdravotnými problémami vrátane obezity, vďaka NEVEDOMOSTI a NEZODPOVEDNOSTI svojich rodičov. Ver mi, že čoskoro vyplávajú na povrch veľmi zaujímavé skutočnosti, ktoré prinútia zmeniť POSTOJE aj verejné ODPORÚČANIA, vrátane WHO (World Health Organization, v preklade: Svetová zdravotnícka organizácia). Potom sa možno veľa ľudí spamätá. Možno by si mal vedieť, že táto svetová zdravotnícka organizácia (WHO) minulý rok dokonca vydala zaujímavé vyhlásenie, na základe tlaku výskumu, v ktorom hovorí, že deti do jedného roka nesmú tráviť žiaden čas pred OBRAZOVKAMI a deti do 5 rokov, maximálne hodinu denne. Článok ukončím zaujímavým prehlásením, ktoré však nie je z mojej hlavy a nie je to nijaká urážka ani dotknutie sa NIKOHO. Je to výsledné stanovisko z niekoľkých experimentov a štúdií, ktoré boli robené ešte v druhej polovici 20. storočia na požiadanie ARMÁDY, ktoré znie takto: Keď blokuješ hocijakú živú bytosť, vrátane človeka, od tzv. „KVANTOVÉHO POĽA“ SLNKA, a ešte ju posadíš večer pred obrazovku, ktorá vysiela vhodné elektromagnetické pole, spravíš z nej POSLUŠNÉHO IDIOTA. Opakujem, že nikoho neurážam, iba citujem, samozrejme s prekladom. Odkiaľ pochádza štúdia a kto bol jej om sa dozvieš inokedy. No ak ťa to zaujíma hneď, tak napríklad v knihe Beckera, o ktorej som už písal (aj TU) a ešte aj veľa budem, sú aj tieto veci pekne zmapované. „Stále si myslíš, že vysielací čas televíznych novín je náhodný? Nie je. Je veľmi ELEGANTNE nadizajnovaný, pretože nám pomocou obrazovky môže hocikto vnúťiť nie len názory, ale aj myšlienky, postoje a dokonca môže z človeka spraviť lepšieho zákazníka. Nie nadarmo chcem, aby moji čitatelia vedeli, AKO POUŽÍVAŤ OBRAZOVKY.“ \n\nNa záver prikladám 2 veci: Môj nedávny príspevok na FB stránke, v ktorom som trochu načrtol AKO súvisí VEĽKOSŤ TELA ŽIVOČÍCHA so SLNKOM a ELEKTROMAGNETICKÝM POLOM v jeho okolí a ako druhé prikladám opäť obrázok z úvodu. Prezri si ho ešte raz a všimni si tie zaujímavé paradoxy. Je v ňom povedané viac, ako si myslíš. ODKAZY, LINKY a CITÁCIE: Satchin Panda- The Circadian Code",
  "date": "2020-03-14T00:00:00+01:00",
  "excerpt": "",
  "scraped_at": "2025-07-03T18:52:58+02:00",
  "word_count": 6473,
  "source_file": "Cirkadinny_rytmus_1_Cirkadilne_gny_PER.json",
  "cleaned_word_count": 7181,
  "cleaning_metadata": {
    "cleaned_at": "2025-07-17T10:06:52.461452",
    "original_word_count": 6473,
    "cleaned_word_count": 7181,
    "reduction_percentage": 4.87
  }
}