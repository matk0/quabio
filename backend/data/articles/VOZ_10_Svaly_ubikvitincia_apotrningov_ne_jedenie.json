{
  "url": "https://jaroslavlachky.sk/voz-10-svaly-ubikvitinacia-a-potreningove-ne-jedenie/",
  "title": "VOZ #10 Svaly, ubikvitinácia a potréningové (ne) jedenie",
  "content": "Po poslednom článku, Týka sa to potréningového jedla, či sa oplatí teda po tréningu jesť, čo jesť, kedy nejesť, kedy sa najesť, atď., a samozrejme ako taký súvis s mTOR-om, no u mňa hlavne s ubikvitináciou. Poďme teda na to. P.S. Článok si môžeš vypočuť aj ako nahovorený Audio podcast. Nájdeš ho tu alebo na stránke s PODCASTAMI. P.P.S. Ak chceš byť informovaný vždy medzi prvými o zverejnení nového článku/podcastu, prihlás sa na \n\nSUMÁR ČLÁNKU \n\nAko súvisí mTOR s ATP a kontrakciou svalov? Môže byť aj známy mTOR a teda rast a udržiavanie svalovej a kostnej hmoty riadený tiež cirkadiánne? Ak áno – znamená to, že na udržanie svalovej hmoty potrebujeme slnko a funkčný cirkadiánny rytmus? Kedy teda jesť/nejesť potréningové jedlo a prečo sa vôbec nebáť „katabolizmu“ (alias fitness strašiaka, ktorý predáva suplementy)? Prečo niektorým ľuďom, napr. pri väčšej obezite, neodporúčam trénovať (formou klasický tréning, kardio,…), no hýbať sa áno? Zaujímavé porovnanie kulturistov Arnold a Ronnie Coleman a ich vitamín D v krvi? Záver a zhrnutie\n\nNiečo o mTOR\n\nNaposledy sme sa sa bavili trochu aj o trénovaní a vhodnom zostavení si jedla po tréningu, ale rovnako aj dôležitosti nejedenia po tréningu. V riadkoch som to zanechal schválne „niekde medzi“, no dnes to doplním, pre tých, ktorí nepostrehli. Tiež upozorňujem, že po prečítaní, ktorý som chcel zverejniť dnes (no nakoniec som spísal ešte tento), to bude doplnené a prepojené s prostredím! Začnime s mTOR a peknou štúdiou, ku ktorej som sa dostal dávnejšie, viackrát som ju ukazoval na webe, a dnes sa hodí super. Veľa ľudí pozná mTOR, hlavne vo svete fitness, kulturistika, moderný biohacking, atď., pričom zvyčajne sú 2 tábory (možno 3) ľudí: 1. Buď ho chcú stimulovať veľa (napr. kulturisti – očividne). 2. Alebo ho chcú držať pod kontrolou a stimulovať iba občas (dlhovekosť, biohacking – tá lepšia možnosť podľa mňa). Avšak je tu aj ďalšia strana mince a to je kontrola mTOR. mTOR nám pomáha zachovávať funkčnú svalovú hmotu a aj budovať novú. Otázka však znie, ako ho udržať v „rovnováhe“, aby bol adekvátne kontrolovaný cirkadiánnym mechanizmom? Malú ľudí vie, že mTOR vo svaloch reaguje opäť raz cirkádianne, čo znamená, že jeho negatívne účinky aj pozitívne účinky, musia byť korigované. A sú korigované skrz cirkadiánny rytmus a našu cirkadiánnu Biológiu. Ak nie sú, mTOR môže byť neaktívny a ľudia ľahko prichádzajú o svalovú hmotu už v mladom veku, kedy jej majú viac, a naopak ak je mTOR prestimulovaný, dôsledok môže byť nadmerný rast orgánov, iných tkanív až nádor, či rakovina. Objasňovať verím nemusím. mTOR a jeho regulácia skrz aktívnu a pasívnu kontrakciu a ATP-syntázu\n\nmTOR je obrovský proteínov komplex, pričom mTORC1 je považovaný za dôležitý kľúčový regulátor syntézy bielkovín a hypertrofie po mechanických stimuloch v kostrovom svale. Pozrime sa teraz na danú štúdiu z hora a pod tým v rýchlosti vysvetlím laicky. V štúdií sa jednoducho pozerali na ovplyvnenie (zvýšenie – aktiváciu) dráhy mTOR pomocou pasívneho naťahovania (obyčajný „pasívny strečing“) alebo excentrickej kontrakcie svalu (vystretie svalu pod záťažou), pričom v oboch prípadoch bolo napätie v svale rovnaké a tiež sledovali účinok produkcie ATP na celkovú aktiváciu mTOR v kostrovom svale. V štúdií sa jednoducho snažili preskúmať, či aktivácia signalizácie mTORC1 závisí od napätia ako takého v kostrovom svale (teda čisto mechanisticky), alebo aj od iných faktorov. Citujem trochu zo zistení: „Excitácia vyvolaná excentrickou kontrakciou (ECC) a pasívne naťahovanie (PAS) s rovnakým vrcholovým napätím (Tpeak) aj časom pod napätím vyvolali podobné reakcie v signalizácii mTORC1 napriek rôznym spôsobom vývoja napätia“! „Avšak, keď sa aktívne napätie počas excentrickej kontrakcie takmer zrušilo pridaním inhibítorov myozínových ATPáz (skratka IMA), signalizácia mTORC1 sa znížila na úroveň porovnateľnú s nestimulovanými kontrolami.“ \n\nPýtaš sa čo to znamená v ľudskej reči? V ľudskej reči to znamená toľko, že aktivácia mTOR vo svaloch nie je až tak závislá od samotnej svalovej kontrakcie (pričom ju vieš stimulovať aj pasívne), no je hlavne závislá priamo od funkcie ATP-syntáz v mitochondriách v kostrovom svalstve. Bingoooo…a sme zasa pri mojej obľúbenej téme – Mitochondrie a Voda! Fotka z prednášky o VODE\n\nFotka z prednášky o VODE\n\nMitochondrie, viskozita vody okolo ATP-syntázy a mTOR\n\nNaše motory v mitochondriách (ATP – syntázy) nie sú závislé iba od elektrónov z jedla, ale zo svetla, aké naša koža nad svalmi zachytí. Vhodné svetlo dokáže ATP syntázu poháňať nezávisle od elektrónov z jedla. Dôvod je VODA. Tí, ktorí boli v sobou na druhom Workshope v Bratislave tieto veci dnes už chápu lepšie, pretože okrem iného videli aj môj zaujímavý experiment, ako som pomocou manipulácie s vodou, bez špeciálneho tréningu, zlepšil svoju fyzickú výkonnosť, ktorá sa ukázala na viacerých vyšetreniach (spiroergometria, krvné testy, hormonálny panel,…). A ak sa pýtaš prečo Voda, tak odpoveď je jednoduchá. Voda je to, čo tvoje mitochondrie tvoria počas oxidačnej fosforylácie, ktorá zároveň obmýva F0 hlavu ATP-syntázy, ktorá produkuje ATP. To znamená, že akákoľvek zmena štruktúry a viskozity tejto vody musí ovplyvniť rotáciu motorov a teda aj produkciu ATP, mitochondrie a efektivitu aj svalu. Hoci priznám sa, pre mňa osobne sú svaly na poslednom mieste. Pre mňa je prvoradá moja mentálna a celková fyzická výkonnosť, ktorá je za posledné roky pomerne „zaujímavá“…\n\nRiadky vyššie teda znamenajú toľko, že ak je svetlo okolo teba optimalizované, negatíva mTOR budú vyvážené s pozitívami a potom bude aj svalová kontrakcia veľmi prospešná. To znamená, že vtedy si môžeš dovoliť aj trénovať, kľudne aj silovo a ak máš povedzme do 30 rokov, prirodzene aj naberať viac svalstva. Ak máš však viac rokov uvedom si, že tvojím primárnym cieľom môže byť trénovanie naďalej, no tvoje svaly už nebudú chcieť rásť a už vôbec nie do objemu. To však neznamená, že sa nebudú zlepšovať. Naopak. Rovnako ako dokážeš neustále zlepšovať svoju pamäť, učiť sa nové veci, hry, pohyby, aj bez toho aby ti hlava „rástla“, podobne dokážeš zlepšovať a rozvíjať aj svoj tensegrity systém a aj celý kolagénovo-kostrovo svalový systém. Tvoje nervovo fasciálne prepojenia totiž dokážu „divy“, ak im to umožníš. Toto je dôvod, prečo vždy tvrdím, že rieš najskôr svoje Mitochondrie a cirkadiánny rytmus a všetko ostatné až neskôr. Tiež je to dôvod prečo mnohým obéznym ľuďom neodporúčam trénovať, no hýbať sa áno. Pohyb potrebujú, no tréning by im stav zhoršil, pretože ich ATP-syntázy nedokážu filtrovať vodík a tvoriť vodu. Ubikvitinácia, ATP a glykolýza verzus betaoxidácia\n\nSlová vyššie znamenajú, že ak je tvojim cieľom budovať alebo udržiavať normálnu a prirodzenú svalovú hmotu (a hlavne tú naozajstnú, potrebnú, ktorá má veľa mitochondrii a nervovo fasciálnych prepojení) so všetkým, čoho je schopná, a nejde ti iba o nadmernú stimuláciu ubikvitinácie a budovanie zbytočného „mäsa“, ktoré nepotrebuješ (možno tak pre pohľad v zrkadle), pre teba má veľký zmysel trénovať poobede (alebo aspoň keď už svieti UVA) a tiež niekoľko hodín od jedla (čiže prakticky nalačno). Tiež má  pre teba vtedy zmysel po tréningu počkať a najesť sa možno až o 30 až 60 minút (kľudne aj neskôr). Ak bol tvoj tréning obzvlášť náročný a intenzívny, zvyčajne to aj pocítiš, že hlad dostaneš neskôr. Má to svoj dôvod. Rozoberať ho síce teraz celý nechcem, no niečo ti napíšem/naznačím. Z  o ubikvitinácií vieš, že len zapojenie jediného atómu dusíka do štruktúry nového svalu stojí tvoje telo cca 5 molekúl ATP. (R) Teraz si to prepojme s článkami z minulých rokov o hormónoch, cholesterole a ATP. Mastná kyselina má omnoho viac vodíka a donáša najviac elektrónov aj protónov do mitochondrie. Mastné kyseliny vytvoria až 4,5-krát viac ATP ako glukóza! Aby som bol presný, tak jediná molekula 18-uhlíkovej mastnej kyseliny stearovej (nachádza sa napr. v kakau, či mojej obľúbenej horkej čokoláde – \n\nMolekula 6-uhlíkovej glukózy do mitochondrie prinesie 112 protónov (a/alebo deutéria) a vytvorí 37,6 molekúl ATP. Ak porovnáme až 3 molekuly glukózy z jednou mastnou kyselinou, aby sme mali rovnaký počet uhlíkov (18), stále nám dá mastná kyselina 136,6 ATP a glukóza iba 112,8 ATP. Je to obrovský rozdiel. Ak teda často a nasilu trénuješ v zmysle budovania objemu svalstva a mitochondrie neoscilujú, ako majú, uvedom si, že len zvyšuješ svoju ubikvitináciu a spotrebu ATP. Takmer všetko ATP sa spotrebuje na stavbu svalov dôležité orgány, ako mozog a srdce s najväčšou spotrebou ATP, si to časom odskáču. Preto si dobre rozmysli, až si nabudúce budeš po tréningu dávať nejaký proteín, gainer, či  maltodextrin, atď., kde si nie si istý vodíkom. Tým netvrdím, že nemôžeš. No veľa ľudí si to dáva najmä za účelom dopĺňania glykogénu, ktorý si vyčerpali a tiež za účelom anabolizmu (rýchleho rastu novej hmoty). No a tu prichádza do hry moja slávna veta, ktorá bude trochu „bolieť“: „Ak ani len nevieš, že niečo nevieš, iba ťažko prídeš na to, čo je to, čo doposiaľ nevieš!“\n\nPrečo tvoje telo chce glykogén tvoriť samé? V tomto prípade hovorím o tom, že tvoje telo vie prečo každý jeden substrát, vrátane glukózy, glykogénu ale aj mastných kyselín „ťahá“ z mitochondrie. Áno, dobre počuješ. Keď tvoje telo syntetizuje tuk, alebo novú glukózu, vždy to berie z mitochondrie. V mitochondrii totiž prechádzajú tieto substráty cez krebsov cyklus, ktorý recykluje vodu a vodík z betaoxidácie. Čo to pre teba ako laika znamená? Že molekula glukózy, ktorú si tvoje telo po tréningu vytvorí samé a dá do glykogénu je odlišná, ako molekula glukózy, ktorú zješ z maltodextrínu z prášku. Toto je dôvod, prečo sa ľuďom po adaptácií na chlad a ketogénnu stravu nejaký glykogén z počiatku „vytratí“, no následne sa im nezávisle na príjme sacharidov obnoví, hoci nie v plnej kapacite. Nepotrebujú ho totiž toľko. Ich kostrové svaly po čase využívajú viac oxidáciu mastných kyselín a hlavne využívajú kvalitný vodík. Aj ich glykogén vo svale vtedy obsahuje menej deutéria, čo je aj dôvod, prečo už nepotrebujú zadržiavať také množstvo glykogénu, ako bežný kulturista, či človek, ktorý má svalstvo závislé iba na glukóze! Uvedom si totiž, že tu nikdy nešlo o kalórie, či ATP. Alebo si myslíš, že aj ten kreatín-fosfátový systém máme v tele iba z dôvodu rýchlej suplemetnácie ATP? A čo tak polovodivosť? Už si zabudol na to, čo fosfor dokáže a ako dopuje polovodiče? Ak hej, zopakuj si článok! Nikdy tu nešlo o tie kalórie, ale o elektronickú indukciu vody. To sa týka aj kostrového svalu. Presne preto vedci zistili, že aj aktivácia mTOR nie až tak závislá na tipe kontrakcie, ale hlavne od práce mitochondrie a ATP-syntázy, ktorá rotuje vo vode. Toto je ten skutočný dôvod, prečo vedľa seba môžeš postaviť váhovo aj postavovo dvoch rovnakých ľudí, ktorých výkonnosť, sila a hlavne svalová výdrž budú absolútne rozdielne a tiež ich rozbor krvi, či dáta zo spiroergometrie, aj iné. Je totiž obrovský rozdiel v tom, koľko ATP si tvoje telo môže dovoliť tvoriť v mitochondrii a v akej štruktúre máš v sebe vodu a polovodiče. Ak sú optimalizované, tvoj aktín aj myozín budú využívať veľké kvantá energie z vody a jej neustálej elektronickej indukcie a nebudú závislé na rýchlej glykolýze. Takýmto spôsobom tvoje svaly budú nie len výkonné, ale ti tiež budú slúžiť ako pekný záložný systém pre tvorbu Tepla (IČ) a vody. Nezabúdaj, že svaly síce nemajú toľko mitochondrii ako mozog, či srdce a pečeň, no majú veľkú plochu a sú pod kožou! Pár čerešničiek a dôkazov na záver – Arnold verzus Colleman a dnešok\n\nVšimni si tiež to, že nikto, kto mal veľké svaly, sa nikdy nedožil úctyhodného veku. Tiež si to všímaj dnes. Ľudia, ktorí sa dožívajú vysokého veku, majú viac podkožného tuku, nemajú veľké svaly a podstatné je, že im to páli. Majú teda dobrý mozog. Človek má mitochondrie najmä v mozgu a srdci. Vo svaloch je ich veľmi málo a má to svoj dôvod, pretože na rast a neustálu mitózu potrebujeme kvantá deutéria, ktorého sa však naše telo po prvotnom vývoji v dospelosti už chce zbavovať. Nie ho ešte viac hromadiť (viď kulturistika). Stačí ak sa zamyslíš nad najznámejším príkladom, akého verím poznáš, akým je napr. slávny Arnold alebo „rovestník“ Ronnie Coleman. Bez ohľadu na to, ako Arnold trénoval a akú mal genetiku,… prostredie, v ktorom žil, bolo významným faktorom. Arnold sa narodil v roku 1947 v Rakúsku v dedinke Thai bez Graz, ktorá má menej ako 3000 obyvateľov. Je tam krásna príroda. To znamená ideálne prostredie, málo uEMP a dobrý cirkadiánny rytmus! Ak si niekedy videl ešte aj dokument o Arnoldovom živote, väčšinu času a najmä obdobie jeho kariéry strávil v Kalifornii. Kalifornia je na 32. zemepisnej šírke, je slnečná, teplá, je tam voda, UV,… Trénoval dvakrát do dňa, 6 až 7-krát do týždňa. Takmer všetok voľný čas trávil vonku na pláži a bez trička. Práve toto bolo pekne ukázané aj vo všetkých dokumentoch, hoci väčšina to prehliadla a zamerala sa iba na počet opakovaní, sérií, …a iné menej podstatné veci. Zamyslel si sa niekedy nad týmto? Ak  nie, teraz je čas… Jeho prostredie mu neskutočne pomohlo. V tom období neboli ešte rozvinuté mobilné siete a jediné, čomu bol vystavovaný, bolo umelé osvetlenie. No je to nič v porovnaní s tým, čo máme teraz. Myslíš, že mu steroidy a doping pomohli v kariére? Rozhodne áno. Každý profesionálny športovec ich musí užívať, aj keď tvrdia, že nie. Podobne ako keď každý politik tvrdí, že robí politiku len pre ľudí a vôbec mu nejde o peniaze. O steroidoch teda nehovorím, no všimni si, ako sú na tom kulturisti dnes. Už v tridsiatke odchádzajú zo scény, nevydržia to a umierajú veľmi mladí. Prostredie, kde dnes ľudia totiž trénujú, ako trénujú a čo musia konzumovať a užívať, im rapídne mení fungovanie cirkadiálnej biológie a aj vody v tele (dehydratácia = vyššia ubikvitinácia = znížená autofágia). Ak mi neveríš, tu je druhý dôkaz na zamyslenie. A opäť platí, že ma neber doslovne, ja ti len niečo „prezentujem“, kľudne si všetko prever, no hlavne sa zamysli sám a odpovedz si v duchu, či „táram“ len tak do vetra, alebo na týchto slovách a prepojeniach niečo naozaj je: V porovnaní s kulturistom Ronnie Collemanom, ktorý je tiež dosť slávny, mal (a aj má) Arnold veľký náskok. Prečo? Arnold je dnes pomerne funkčný, zhodou náhod má už aj dosť podkožného tuku a jeho svalstvo ochablo, no páli mu to. Ronnie Colleman je dnes na tom naopak zle, má tmavú pokožku, ktorá ho celý život chránila pred UV. Ronnie sa živil ako policajt. Mal neustále okolo seba vysielačky a netrávil čas vonku ako Arnold. Stačí, ak si na internete vyhľadáš jeho meno a uvidíš, čo všetko má za sebou a ako je na tom. Mnohé operácie, transplantáciu orgánov a vý kĺbov. Ak by sme mali v minulosti ich dáta napr. už len vitamínu D v krvi, garantujem ti, že u Arnolda by boli viac ako 50 až 60 a u Ronnieho niekde na úrovni 40 (alebo menej)! Záverečné myšlienky na zamyslenie\n\nNa základe toho, čo si si prečítal vyššie, ti napíšem už iba jednu vec, ktorá zmení tvoj názor a pohľad na svaly. Opakujem však, že to nemyslím nijako jednostranne, ani nemám nič proti svalom. Naopak. Len chcem, aby si si uvedomil, že tvoj vek, zdravotný stav, prostredie,… a hlavne tvoje ciele a tip svalov/postavy aké chceš, si dnes potrebuješ čo možno najlepšie „napasovať“ do svojho kontextu, ak nechceš, aby pre teba boli kontraproduktívne. Vždy, keď vidíš obrovský nafúknutý sval (pozri kulturisti), je veľký preto, lebo obsahuje veľa glykogénu a vody. Prečo má však aj zásobu vody? Žeby tam šlo najmä o tú vodu a nie o samotný glykogén? A žeby tam šlo o ten vodík vo vode? Hmmmm…. pozorní študenti, V jednej molekule vody sú teda dva atómy vodíka. Glykogén majú živočíchy v sebe ako akútny zdroj glukózy pre svaly, rovnako, ako majú rastlinky glukózu v plode. V tomto glykogéne, rovnako ako v rastlinke v lete, však prevláda deutérium. Preto je sval väčší. Aj deutérium je väčšie, pomalšie a objemnejšie. Voda obsahuje odlišné množstvo deutéria verzus prótia. Preto sa aj na MRI snímkach zobrazuje voda odlišne ako tkanivá. Zapamätaj si teda, že: „Človek s obrovskými nafúknutými svalmi je rovnako ako rastlinka preplnený DEUTÉRIOM, ktoré slúži na jeho rast. Rastlinka si ho do svojho plodu uloží, aby sa rozmnožila a prežila, no pred zimou sa ho zbaví. Inak by zahynula. Možno teraz lepšie chápeš, prečo som obrovským proponentom Adaptácie na chlad a sám som ju pred rokmi začal kvôli sebe praktizovať!“\n\nTiež však vždy platí, že je to svetlo, a najmä červené svetlo, ktoré kontroluje pohyb vodíka v prírode, vo vode, v rastlinke, ale aj v nás. Presne preto sa ukázalo, že aj negatíva mTOR súvisia s funkciou ATP-syntázy, cez ktorú prúdia „protóny“ z vodíka! Na dnes všetko, čítame sa nabudúce! Záver a pozvánka na záverečný Workshop\n\nNa záver upozorňujem na možnosť registrovať sa na posledný workshop zo série VOZ, ktorý bude už 154. Apríla v cene 200 eur. Ak máš záujem prísť zajtra na workshop, všetky ďalšie info aj možnosť objednávky/registrácie Vstupenky v predpredaji nájdeš na tomto odkaze alebo priamo na tel. č. u Mariána z MyCoach: +421915057640\n\n﻿\n\nTiež ti dávam do pozornosti moje 2 tlačené Knihy, ktoré môžeš zakúpiť aj v Akciovom balíčku, a to najdôležitejšie – možnosť pridať sa medzi \n\n﻿\n\nAk ťa články/podcasty zaujímajú a chceš byť informovaný medzi prvými vždy, keď zverejním nový, môžeš mi nižšie zanechať email a dostaneš ako prvý upozornenie! ﻿\n\nČítame sa nabudúce, takže zostaň naladený 🙂\n\nP.S. za krásny obrázok vďaka opäť Veronike! Zdroje, referencie a spoté citácie: Emil Rindom et al. Activation of mTORC1 signalling in rat skeletal muscle is independent of the EC-coupling sequence but dependent on tension per se in a dose-response relationship. Acta Physiol (Oxf). 2019 Nov;227(3):e13336. doi: 10.1111/apha.13336. Epub 2019 Jul 31. PMID: 31231946. Základy Cirkadiálnej Biológie, Jaroslav Lachký\n\n  {6}\r\n  {6}",
  "date": "2023-03-26T00:00:00+01:00",
  "excerpt": "",
  "scraped_at": "2025-07-03T18:48:54+02:00",
  "word_count": 2699,
  "source_file": "VOZ_10_Svaly_ubikvitincia_apotrningov_ne_jedenie.json",
  "cleaned_word_count": 2877,
  "cleaning_metadata": {
    "cleaned_at": "2025-07-17T10:06:53.897376",
    "original_word_count": 2699,
    "cleaned_word_count": 2877,
    "reduction_percentage": 8.6
  }
}