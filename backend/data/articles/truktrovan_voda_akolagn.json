{
  "url": "https://jaroslavlachky.sk/strukturovana-voda-a-kolagen/",
  "title": "Štruktúrovaná voda a kolagén",
  "content": "Vieš prečo je naše telo plné kolagénu a prečo je naozaj dehydratácia veľmi nebezpečná? Dôvodom je VODA a jej unikátne vlastnosti. Čím viac vody z tela strácame, a čím má voda horšiu štruktúru, tým viac ochabne aj náš kolagén a my už viac nemôžeme dobre prenášať v tele elektróny ani svetlo. Aj toto je v skratke dôvod, prečo ti „obyčajný“ grounding môže veľmi pomôcť, ak ho budeš praktizovať. SUMÁR ČLÁNKU\n\nPitný režim a chudnutieČo je to vlastne tá Voda?Voda a exkluzívna zónaAko vzniká štvrtá fáza vody a prečo ju musíš poznať?Prečo musí mať hydrofilný materiál dostatok elektrónov?Voda a jej rôzne fázyAký má voda súvis s kolagénom?Voda a súvis s hormónmi kortizol a melatonínPrečo je bežná západná strava dehydratujúca?Zhrnutie a záver\n\n  (Článok si môžeš vypočuť aj vo forme audio podcastu. Audio článok spolu s popisom v minútach nájdeš TU!)  \n\nPitný režim a chudnutie\n\nDnešný článok bude tak trochu nadväzovať na dávnejší, ešte z minulého roku a zároveň ním otvorím opäť aj tému VODA, o ktorej sa ťa chystám v najbližších mesiacoch naučiť niečo ďalšie. Daný minuloročný článok o Vode, a konkrétne o jej štvrtej podobe známej ako Exkluzívna Zóna, plus dnešný ti predstavia ďalšie zaujímavé vlastnosti, alebo aj schopnosti, ktoré voda má. V najbližších mesiacoch by som ti chcel totižto predstaviť články nie len o našom čreve a mozgu, ale aj o umelom EMP, o žiarovkách, nejakých reálnych meraniach, … a tieto informácie o vode sa ti zídu. Tiež vďaka tomu lepšie pochopíš, prečo je pitný režim skutočne dôležitý a prečo by si sa naň mal pozerať aj z iného uhlu. Pitie vody ti totižto môže dopomôcť aj schudnúť (ak ťa to teraz trápi). A aby ti to neprišlo ako prázdne „kecy“, dám ti hneď v úvode aj zopár reálnych dát a tip, ktorý sa týka okrem iného aj chudnutia. V jednej zaujímavej nemeckej štúdii sledovali energetický výdaj u mužov a žien, ktorí boli zdraví. Po vypití 0,5 litra vody sa metabolizmus pacienta zvýšil o 30%. [1, 2] Nárast začal desať minút po vypití a dosiahol maximum 30 až 40 minút po vypití. Ďalšia zaujímavá vec pre každého je tiež to, že čísla sa líšili u mužov a žien. Muži spaľovali po vypití tejto vody viac tuku, zatiaľ čo ženy mali tendenciu lepšie rozkladať sacharidy pri požití vody. V skutočnosti sa tiež ukázalo, že čím chladnejšia bola táto voda, tým lepší účinok mala a to práve na ženy. Tu máš zároveň ďalší dôvod, prečo som v protokole o adaptácií na chlad uviedol, aby si začal piť vodu s teplotou 4°C. Mnohé ďalšie tipy aj ohľadom chudnutia, spaľovania tuku a adaptácie budem tiež spomínať v nasledovnom \n\nČo je to vlastne tá Voda? Teraz zopár základných informácií o vode. Keď väčšina ľudí pomyslí na vodu, alebo si vodu len tak v hlave predstavia, myslia zvyčajne na tekutú, homogénnu, bezfarebnú, „obyčajnú“ vodu, ktorá pochádza z vodovodu. Zvyčajne ľudí napadne, že vodu jednoducho potrebujú, aj pretože cítia smäd a pretože tvorí našu veľkú časť, a tak sa napijú, no to je všetko. Tu to končí. V skutočnosti sa však v tejto „obyčajnej“ vode ukrýva omnoho viac. Dnes sa v krátkosti pozrieme, čo táto „bežná“ voda, alebo ako ju zvyknem volať ja – fáza hmoty, v sebe ukrýva. Voda a exkluzívna zóna\n\nZo spotého dávnejšieho článku by si si mal pamätať, že voda nemá iba 3 základné podoby, ako poznáme bežne zo školy (tekutá, plynná, pevná), ale napr. aj štvrtú, ktorá sa nazýva Exkluzívna zóna, pretože zo svojej štruktúry vylučuje všetko a to až na úroveň malého protónu, čo je vlastne jadro najmenšieho chemického prvku vo vesmíre s názvom vodík. To však nie je všetko. Exkluzívna zóna je niečo, čo je samo o sebe veľmi prevratné a mnoho ľudí o nej nemá ani len potuchy a to je chyba. Ja sa to pokúsim v priebehu času trošku zmeniť. Keďže sa ťa v najbližších mesiacoch chystám o vode naučiť viac ako by si čakal, exkluzívna zóna je to, s čím musím začať a ty si to potrebuješ zapamätať. Tiež je mi potešením predstaviť ti zopár originálnych ilustrácií k tejto téme, od a knihy Fourth Face of Water Geralda Pollacka a jeho syna Ethana, od ktorých som nejaké obrázky obdržal, po tom čo sme boli v kontakte a tiež sú veľmi radi, ak sa aj takéto informácie rozšíria ďalej🙂 Pozrime sa teda na zopár základov. Ako vzniká štvrtá fáza vody a prečo to musíš poznať? Exkluzívna zóna (z angličtiny „exclude zone“ = „vylučovacia zóna“) je pomenovaním pre stav alebo skôr fázu, akú voda nadobudne po tom, čo je v blízkosti nejakého hydrofilného materiálu a tiež po tom, čo absorbuje slnečnú, ale aj termálnou radiáciu (alias TEPLO). Aby si chápal, v podstate sa bavíme stále o tej istej vode len s niekoľkými podstatnými rozdielmi, medzi ktoré patrí presné a špecifické usporiadanie jej samotných atómov a molekúl. Neľakaj sa čudných slov, všetko ti vysvetlím na jednoduchých príkladoch. Tu máš hneď prvý. Predstaviť si to môžeš jednoducho ako rozhádzané pinpongové loptičky na pingpongovom stole (toto je akože „obyčajná“ voda v pohári), verzus pekne usporiadané železné guľôčky na nejakej kovovej platni (toto je akože vytvorená exkluzívna zóna pri hydrofilnom materiáli). Toto je to, čomu sa vo fyzike hovorí zmena fázy vody alebo aj zmena topológie. Inými slovami obyčajná voda sa zmenila na štruktúrovanú vodu. (Na obrázku si to môžeš pekne všimnúť, ako sa pri hydrofilnom materiáli vytvorili vrstvy exkluzívnej zóny =EZ, ktoré majú jednak prevažne záporný elektrický náboj. Na obrázku vpravo zasa vidíš, ako pekne usporiadane vyzerajú vrstvy takejto exkluzívnej zóny.)\n\nHydrofilný materiál = proteín s dostatkom elektrónov\n\nČo je to hydrofilný materiál by si už mal poznať, no pre istotu zopakujem, pretože to bude veľmi dôležité. Hydrofilný, ako aj z názvu vyplýva „HYDRO“ + „FILNÝ“ znamená taký, ktorý má rád vodu. Alebo ak chceš, je to taký materiál, ktorý vodu miluje. Naopak hydrofóbny je taký, ktorý vodu odpudzuje (má z nej FÓBIU = „HYDRO“ + „FÓBNY“). Dnes však ostaneme pri hydrofilných materiáloch. No a tu prichádza na rad niečo, čo som spomínal už mnohokrát, stojí to aj v podnadpise vyššie a spomeniem to znovu. Väčšina proteínov v našom tele je hydrofilných a to práve vďaka tomu, že majú dostatok elektrónov. Áno, dobre čítaš. Dostatok elektrónov robí naše proteíny hydrofilnými, čo znamená, že sa stanú viac hydratovanými. A práve toto je podstatné, pretože iba správne hydratovaný proteín môže dobre plniť svoje fyziologické funkcie. A samozrejme aj svoje biofyzikálne funkcie. (Obrázok z článku Vznik života #2 Proteíny, Bielkoviny) \n\nVoda a jej odlišné fázy\n\nAk by si si predstavil jednotlivé molekuly vody, ktoré sa nachádzajú napríklad v napustenom pohári, tieto jednotlivé molekuly tvoria rôzne štruktúry a sú vzájomne rôzne poprepájané. Presne ako si to videl na obrázku vyššie. A hoci voľným okom tieto odlišné štruktúry nevidíš, sú tam a neustále akoby vibrujú a menia sa. Teraz pre teba mám ďalšie prirovnanie. Predstav si vlny v mori a ľad. Oboje sú z vody. Každý vie, že more je plné „obyčajnej“ vody, no keď sa vytvoria vlny, ich tvar a štruktúra je pomerne stabilná a pevná. Vlny dokážu držať takéto pevné dokonca v niekoľko metrovej výške. Tiež to môžeš pozorovať na mrznutí jazera, kde vzniká ľad. Na povrchu sa začne tvoriť pekná súvislá vrstva ľadu, ktorá pripomína niečo pevné, akoby stenu. Aj toto sú príklady štruktúr, ktoré voda ukrýva. Takýchto štruktúr môžeme vo vode nájsť viac, v závislosti od toho, kde sa voda nachádza (pri akom materiály/povrchu), čomu je vystavená (svetlo/teplota, …), no čo je podstatné je to, že tieto samotné štruktúry sú medzi sebou rôzne poprepájané. A práve takéto prepojenie medzi vrstvami vody a ich okolím sa nazýva koherencia (čo znamená spojitosť, prepojenie). [3, 4]\n\nAk by bola voda v pohári ako strapaté“ vlasy na hlave, exkluzívna zóna by bola pekne upletený vrkoč. A jednotlivé vrstvy alebo štruktúry, ktoré vo vode sú, by boli samotné pramene vlasov. Pýtaš sa prečo ti to všetko píšem a načo sú ti tieto prirovnania? Jednoducho preto, pretože rovnako ako keď zatiahneš za jeden koniec tenkého vlásku a pohneš tým celý prameň vlasov, ale aj vrkoč, rovnako prepojené sú aj vrstvy vo vode, ktoré reagujú na svoje okolie. Keď ovplyvníš jeden koniec, energia, ale aj informácia sa prenesie ďalej. Voda a kolagén\n\nPráve preto je naše telo plne kolagénu. A tiež práve preto naše telo aj mitochondrie zaujímajú protóny a elektróny a nie kalórie. Kolagén je totižto proteín, ktorý má okolo seba vždy veľmi tesnú vodu (alebo by aspoň mal mať). Kolagén je proteín, ktorý pozná takmer každý, obzvlášť preto, pretože si ho kupujú ako doplnok. Kolagén totižto tvorí väčšinu proteínov v našom tele. Kolagén máme prakticky v celom našom tele a prepája nás od palca na nohe až po vlasy na hlave. A ak si to nevieš predstaviť, pomysli na kábel, ktorý prepája vypínač na stene so žiarovkou na strope a potom si predstav, čo sa stane ak hodíš zapnutý fén do vane plnej vody. Áno, voda šíri elektrický prúd podobne ako ten kábel v stene a práve preto je všade okolo kolagénu. Kolagén sa skladá z aminokyselín prolín, glycín a lyzín, ktoré majú zaujímavé vlastnosti. Všimni si ich ešte raz na obrázku a tiež to, ako sú aminokyseliny rozdelené podľa hydrofilnosti a elektrického náboja. Všimni si tiež glycín, ktorý je najjednoduchšou proteinogénnou aminokyselinou (to znamená, že sa z neho môžu tvoriť mnohé proteíny) a zároveň je veľmi zvláštny v tom, že nemôže byť rozlíšený na L- alebo D-glycín, ako mnohé ďalšie aminokyseliny. Glycín je v porovnaní s nimi symetrický. Glycín mimochodom tvorí až jednu tretinu z kolagénu. Práve vďaka týmto unikátnym vlastnostiam glycínu, si ho príroda vybrala na to, aby ho umiestnila do živočíchov ako stavebný kameň ich kolagénu, ktorý si vždy okolo seba drží štruktúrovanú vodu plnú elektrónov, ale aj protónov. Možno ti práve teraz dochádzajú ďalšie súvislosti, ako napríklad grounding, alias chôdza na boso. Už rozumieš, prečo ti „obyčajné“ spojenie sa s povrchom Zeme bosými nohami aj rukami dokáže zlepšiť stav kolagénu v tele? Vďaka spojeniu sa so zemou (anódou) dokážeme do tela načerpať množstvo elektrónov, ktoré naše proteíny v tele spravia akými? No predsa viac hydrofilnými. To znamená, že sa lepšie hydratujú, čo zasa znamená, že sa okolo nich vytvorí väčšia exkluzívna zóna, čoho následkom je vyšší REDOX. Voda a kortizol – melatonín\n\nPresne kvôli tomuto, čo práve čítaš, existuje aj známa opozitná krivka 2 dôležitých hormónov: kortizol -melatonín. Veľa ľudí ich dnes pozná, a zároveň s nimi majú problémy, čo aj vidieť na hormonálnom paneli pri krvných testoch. Prvý hormón (kortizol) nás ráno prebúdza a druhý (melatonín) zasa uspáva. Prvý hormón (kortizol) sa vylučuje nad ránom, s prvými slnečnými lúčmi, zatiaľ čo druhý (melatonín) je prvými lúčmi svetla degradovaný. Večer sa ich úloha zasa obracia, pretože kortizol vtedy klesá a melatonín naopak stúpa. Dôvod prečo ti tieto dva hormóny teraz spomínam je ten, že majú podľa mňa veľký súvis s modernými, ale aj civilizačnými chorobami, vrátane problémov ako leaky gut, autimunitné ťažkosti, fybromyalgia, vyčerpanie nadobličiek, chronický stres, apod. Ako si práve čítal, tieto hormóny sú naozaj do veľkej miery ovplyvnené našim biorytmom, teda cirkadiálnym rytmom. Ak náš cirkadiánny rytmus nepracuje správne, pretože sme deficitný na slnečné svetlo počas dňa a na tmu večer aj počas spánku, naše telo sa stáva viac dehydratované. Mnoho ľudí totižto nepozná jednu z hlavných úloh KORTIZOLU, ktorou je rozvinutie kolagénu, ktorý tak nasiakne viacej vody, ktorá je pripravená zachytávať slnečné svetlo a hromadiť počas dňa exkluzívnu zónu. Všetko toto sa však potrebuje udiať ráno, kedy sa kortizol normálne vylučuje a zároveň vychádza slnko. Ak to nášmu telu chýba chronicky, vtedy nastávajú problémy a jedným z nich je zhoršený prenos elektrónov aj svetla v tele, práve vďaka horšej funkcií kolagénu. Klasická západná strava = dehydratácia\n\nNa záver dnešného článku ti chcem trochu prepojiť skutočnosti o vode, kolagéne a dehydratácií aj s modernou, bohužiaľ nevhodnou stravou ľudí. Toto čo teraz napíšem je level, kde zvyčajne väčšina končí a niektorí sa nedostanú ani sem, no mali by. Prečo je teda moderná vegetariánska, viac rastlinná strava pre ľudí nevhodná? Odpoveď je ešte väčšia dehydratácia. Aby si mal predstavu, tu je zopár faktov z rôznych štúdií, čo sa zdravia kolagénu a zlomenín týka: Tak napríklad ľudia s vyšším prijímom proteínov a najmä živočíšnych proteínov majú nižšie riziko zlomenín. Ľudia s vyšším prijímom omega 3 (DHA + EPA) majú taktiež nižšie riziko zlomenín. Ľudia stravujúci sa viac vegánsky majú vyššie riziko zlomenín. Myslím, že toto úplne stačí, pretože som ti chcel hlavne naznačiť pointu. Ak si dlhodobý čitateľ, pointa ti pomaly, ale isto dochádza a ak ním nie si, no chceš svojmu telu začať skutočne chápať, ber to ako svoju domácu úlohu a  si naštuduj. Využi kľudne možnosť klásť otázky v, alebo diskusné fórum. Náš moderný život nás totižto vďaka umelému svetlu a EMP veľmi rýchlo oberá o elektróny a tým sa stávame aj viac dehydratovanými. Prevaha rastlinnej stravy, chudobnej na DHA a vodík nám problém ešte zhoršuje a urýchľuje, čo je aj dôvod, prečo sú moderné paleo smery zvyčajne dobrým krokom vpred a určite lepším, ako bežná západná strava, ktorú bohužiaľ ešte stále propagujú aj štátny lekári, či dietológovia. Záver a zhrnutie\n\nNa záver ti napíšem výstižné prirovnanie, ktoré by si po poslednom článku o vakcínach a bitcoine mohol pochopiť lepšie. Bežnú vodu z kohútika v pohári si predstav ako peniaze v hotovosti (mince), ktoré dáš malému dieťatku v obchode s cukríkmi a štruktúrovanú vodu v blízkosti proteínov v tvojom tele si predstav ako bitcoin. V prvom prípade peniaze jednoducho „využijeme“ na kúpu niečoho a veľmi rýchlo o ne prídeme, aj o celkovú hodnotu, pretože cukríky sa zjedia. Zatiaľ čo v druhom prípade sa vnútorná hodnota financií uloží do algoritmu, ktorý ju v priebehu času uschová a my ju neskôr môžeme premeniť na iné hodnoty. Podobne sa správa exkluzívna zóna okolo proteínov v našom tele, ktorá dokáže rásť, na základe radiácie a prostredia, akému je vystavená. Vakcíny, Redox, ekonomika 2. časť\n\nDúfam, že sa ti dnešný článok páčil a že si z neho aj niečo vezmeš. 😉\n\nAk sa ti článok páčil, kľudne ho  Ak chceš byť informovaný medzi prvými o zverejnení nového článku, zanechaj mi nižšie email a dostaneš upozornenie. Tiež ti dávam do pozornosti moju novú knihu Kvantová Biológia, ktorá je už v tlačenej podobe a rovnako možnosť ešte stále pridať sa medzi \n\nNo a my dvaja sa čítame alebo počujeme už pri  tak zostaň naladený 😊",
  "date": "2021-08-22T00:00:00+02:00",
  "excerpt": "",
  "scraped_at": "2025-07-03T18:51:10+02:00",
  "word_count": 2146,
  "source_file": "truktrovan_voda_akolagn.json",
  "cleaned_word_count": 2365,
  "cleaning_metadata": {
    "cleaned_at": "2025-07-17T10:06:54.523457",
    "original_word_count": 2146,
    "cleaned_word_count": 2365,
    "reduction_percentage": 8.12
  }
}