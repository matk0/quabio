{
  "url": "https://jaroslavlachky.sk/preco-dnes-pocitanie-kalorii-nehra-ulohu/",
  "title": "PREČO DNES POČÍTANIE KALÓRIÍ NEHRÁ ÚLOHU",
  "content": "Přehráním videa souhlasíte se zásadami ochrany osobních údajů YouTube.Zjistit vícePovolit videoVždy povolit Youtube videa\n\nRýchly sumár článku (čo sa v ňom dozvieš): Čo sú kalórie?Prečo zvieratká vedia, že ich nepotrebujú?Ako funguje počítanie kalórií?Prečo mohlo mať zmysel v minulosti ich počítanie?Prečo v roku 2020 už ich počítanie zmysel nemá?PREČO sú PRVORADÉ MITOCHONDRIE?Čo sú to TERMODYNAMICKÉ VLASTNOSTI? Prečo je PRIBERANIE na hmotnosti spôsobené STRATOU ENERGIE a nie jej nadmerným prijímom (teda KONZUMÁCIOU POTRAVY)?Prečo by si nemal ľuďom nasilu vnucovať názor?A omnoho viac\n\n(Tento článok si teraz môžeš vypočuť už aj ako AUDIO. Článok nahovoril Filip Jekkel a patrí mu veľká vďaka. Ďalšie audio články aj PODCASTY nájdeš tu.) \n\nČO JE KALÓRIA\n\nČo vlastne KALÓRIA znamená? Je to niečo, na čom ti má záležať a niečo, čo máš kontrolovať? Najprv sa zamysli sedliackym rozumom a spýtaj sa sám seba. Myslíš, že zvieratá počítajú, koľko kalórií má ktorá potrava? Myslíš, že medveď vonku pozná kalorickú hodnotu medu, keď ho vo veľkom na jeseň konzumuje? Myslíš, že ľadový medveď na severnom póle pozná kalorickú hodnotu rýb, ktoré v zime vo veľkom konzumuje a vďaka tomu nezamrzne a prežije? „Myslíš, že vlk v Yellowstonskom parku, ktorý v zime vo veľkom konzumuje tuk iných zvierat vie, že tento tuk má obrovské množstvo kalórií, je bohatý na vodík a vďaka nemu prežije? Prečo je ten vlk, paradoxne, v zime štíhly, keď väčšina populácie stále verí, že v zime by sme mali pribrať?“ „Čo ak ti poviem, že prejedanie sa, obzvlášť sacharidových a sladkých jedál, nemá na svedomí tvoje zvýšenie hmotnosti? Čo ak ti poviem, že za tvoje zvýšenie hmotnosti, pri konzumácií takejto potravy, môže nedostatok UV a INFRAČERVENÉHO SVETLA? Nikdy ťa nenapadlo, prečo medveď v lete zo sladkého nepriberie, no na konci jesene, keď sa blíži zima, áno?“\n\nMyslíš, že jabloň v lete počíta s tým, že ti\nv jablku dáva menej kalórií, ako by si mal v tom istom množstve tuku\nzo zvieraťa? Intuitívne tušíš, že to nemôže hrať rolu v tvojom stave\nhmotnosti, energie a pod. Ak by to tak bolo, skús sa niekedy pozrieť na dokument o zvieratách v divočine a uvidíš, že v zime sú\ndivoké zvieratá naozaj chudé, štíhle a na jeseň zasa tučnejšie. Štíhli vlci v zime\n\nAk aj v zime zvieratká niečo konzumujú, tak je to vo veľkom tuk. TUČNÝ, ZAKÁZANÝ, KALORICKÝ a OBÁVANÝ TUK. AKO VZNIKLO MNOŽSTVO KALÓRIÍ? „Vyjadrenie kalórií nie je nič iné ako zmerané množstvo energie (tepla), ktoré je potrebné, aby sa zohrial gram vody o 1 stupeň Celzia.“ \n\n1 Kcal (kilokalória) = množstvo tepla potrebného na zohriatie kilogramu vody o 1 stupeň Celzia. Toto je asi všetko, čo ti napíšem ohľadom kalórií v bežnom kontexte. Schválne nepíšem ani, aké množstvo kalórií majú BIELKOVINY, SACHARIDY, či TUKY, pretože si to ľahko vyhľadáš na internete sám, ak ťa to zaujíma. Hoci ti prezradím, že v najbližších článkoch sa budem venovať aj týmto makronutrientom, no z trošku iného uhlu pohľadu, než na aký si zvyknutý. PREČO ICH POČÍTANIE DNES, NEZNAMENÁ TO ISTÉ, ČO V MINULOSTI\n\nPrečo dnes neplatí to, čo možno platilo pred 50 rokmi alebo dokonca pred rokom? Prečo ich rátanie už nemá význam? Týmto sa mohli ľudia riadiť v minulosti a dokonca sa takto naozaj dalo (v niektorých prípadoch aj stále dá) odhadnúť približné množstvo jedla, ktoré zjesť alebo nezjesť, aby si prispôsobil svoju hmotnosť. V čom je však háčik? V čom je dnes rozdiel? V termodynamických vlastnostiach vnútornej membrány ich mitochondrií. Na poskladanej vnútornej membráne sa nachádzajú obrovské proteínové KOMPLEXY, ktoré využívajú ENERGIU z JEDLA. No kalórie ich nezaujímajú. Z jedla sa naozaj uvoľní aj istá chemická energia, keď sa oddelí väzba atómov, no tá nie je podstatná. Dôležité je, čo sa deje na membráne mitochondrie. MITOCHONDRIA a proteínové komplexy\n\nPROTEÍNOVÉ KOMPLEXY SÚ AKO RAD ĽUDÍ\n\nObrovské\nproteínové komplexy si predstav ako ľudí, ktorí stoja vedľa seba v rade\na podávajú si predmety. Týmito predmetmi sú malé „proteíny“,\nktoré ku sebe prevzali VODÍK z potravy. „Toto je dôvod, pre ktorý živočíchy musia jesť. Potrebujú nájsť svoj VODÍK.“\n\nProteínové\nKOMPLEXY na membráne mitochondrie si ho potom „podávajú“ v rade\nza sebou, pričom na konci vznikne VODA a ATP. Ak patríš medzi ľudí, ktorý počujú po prvýkrát to, že dôvod, pre ktorý musíme JESŤ a DÝCHAŤ je, okrem iného, tvorba VODY a ATP, neľakaj sa. Ku všetkému sa budem postupne a veľmi detailne vyjadrovať. Čo je to ATP? ATP (Adenozín trifosfát) je malá molekula, ktorá sa tvorí neustále v tele a jej úlohou je ENERGIU TRANSFORMOVAŤ. Do dnes sa na odborných školách učia, že ATP je vďaka vysoko energickej fosfátovej väzbe, zdrojom energie pre živočíchov, no nie je to úplná pravda. Tento omyl bol vyvrátený mnohokrát, ešte v 20.storočí, no aj napriek tomu je PRAVDA ignorovaná. Prečo\nje to tak, je viac ako zrejmé. „Je ľahšie šíriť jednoduchú LOŽ, ako si priznať, že sme sa v minulosti MÝLILI a treba to napraviť. Museli by sa prerobiť niektoré učebnice, pozmeniť školský systém a veľa vzdelaných ľudí, vrátane ODBORNÍKOV, by muselo zahodiť EGO a otvoriť svoju myseľ novým možnostiam.“ \n\nSkutočný význam ATP v tomto článku neprezradím, pretože sa ho dozvieš časom alebo v mojej KNIHE. No ak ho chceš poznať hneď TERAZ, na tejto mojej STRÁNKE ho nájdeš. Jediný háčik je, že musíš pozorne čítať, pretože odpoveď je ukrytá niekde v texte a nepoviem ti kde. Len pre informáciu, mne osobne trvalo „iba“ nejaké 2 roky, kým som si v hlave pospájal súvislosti a došiel mi význam ATP. Kvantová biológia\nKniha, ktorá ti zmení pohľad na svet\nViac o knihe >>Objednať\n\nKEDY\nPOČÍTANIE KALÓRIÍ FUNGUJE? Bez\nATP by sme okamžite zahynuli. Preto sa v tele neustále spracúva či už POTRAVA\nalebo ZÁSOBY na tele (TUK a CUKOR, alebo PROTEÍNY),\naby z nich telo tvorilo ATP. Toto je dôvod, pre ktorý sa dalo celkom\npribližne odhadnúť, koľko jedla môže človek približne zjesť, aby to vystačilo\nakurát na potrebnú tvorbu ATP a nič viac. Neostalo nič na viac\na ak je človek zdravý, telo nemá dôvod priberať viac tuku. No pointou je, že medzi tým ako sa VODÍK (lepšie povedané PROTÓN) v mitochondrií spojí s KYSLÍKOM a vznikne VODA, prebehne množstvo reakcií. Práve v nich sa ukrýva všetko čaro. MITOCHONDRIE MENIA SVOJ TVAR\n\nO mitochondriách a DÝCHACOM REŤAZCI,\nsom niečo naznačil už v predchádzajúcom\nčlánku. „Mitochondria je veľmi TVÁRNA a AKTÍVNA baktéria, ktorá neustále reaguje na všetko okolo. Jej VEĽKOSŤ a TVAR rozhoduje o tom, ako sa spracúvajú proteíny (aj VODÍK) vo vnútri. Nie naopak. To znamená, že v  niektorých prípadoch je IRELEVANTNÉ, ČO ZJEŠ.“ \n\nAk\nmitochondria zmení tvar, zmení funkciu a tým pádom zmení aj spôsob\nspracovania potravy, ktorú konzumuješ. Mitochondriu často prirovnávam k 3 veciam:\nSLNKU, MOTORU a ANTÉNE. V tomto prípade zvolím\nprirovnanie k ANTÉNE, pretože sa tak naozaj správa. Všetko, čo je\nokolo teba, na teba aj vplýva a mitochondrie sa podľa toho adekvátne menia. Tak\nnapríklad, obyčajné CVIČENIE alebo TRÉNING spôsobia to, že\nv mitochondrii stúpne dopyt po ATP aj donáška KYSLÍKA\n(preto prudšie dýchaš). No v mitochondrii vtedy vznikne nie len viac VODY a ATP, ale aj viac VOĽNÝCH RADIKÁLOV (skratka ROS, z angličtiny Reactive oxygen species). „Voľné radikály sú potrebné molekuly, tvoria sa v nás neustále a každý voľný radikál je iný, pretože veľmi špecificky  „NAPÁDA“ mitochondriu. Na základe jeho „ÚTOKU“ dostáva mitochondria STIMUL, AKO má REAGOVAŤ, čo má zlepšiť, kde má zosilnieť, či sa má zmenšiť, zväčšiť, rozmnožiť, alebo naopak zahubiť.“ \n\nPo takom dobrom TRÉNINGU, ak mitochondrie dostanú správne stimuly, sa v adekvátnych častiach tela, počas najbližších hodín až dní spevnia, zregenerujú, upravia tvar membrány, rozmnožia sa a slabé sa zahubia. Je\ntu však aj opačný prípad, keď majú mitochondrie nesprávne SIGNÁLY\n(STIMULY) a nedostávajú možnosť sa zrecyklovať, opraviť apod. Vtedy sa\nmenia k horšiemu, zväčšia sa a celá ich membrána sa zmení tiež. Tie\nobrovské KOMPLEXY, ktoré si „podávajú“ vodík, už zrazu nie sú blízko seba, ale vzdialia\nsa. Čo to pre teba znamená? „Je to presne, ako keď si ľudia v rade, blízko pri sebe, podávajú krabicu a zrazu sa od seba vzdialia na 10 metrov a krabicu si už nemôžu podávať. Stále si ju môžu hádzať, no nie vždy sa to podarí.“ \n\nObčas áno, no väčšinou krabica padne na zem, narobí škodu a k poslednému sa nedostane vôbec. Presne toto sa deje v mitochondrii a potom sa z rovnakého množstva jedla (alebo množstva kalórií, ak chceš) vytvorí menej  VODY a menej ATP, ako by sa malo. Vieš ako to mitochondria a celé tvoje telo kompenzuje?! Zväčšením objemu, čím sa zmenia jeho termodynamické vlastnosti. MITOCHONDRIA\nVERZUS MEŠEC S PENIAZMI\n\nTeraz sa na moment zamysli sedliackym rozumom a premýšľaj nad mojim nasledovným prirovnaním. „Ak budeš mať mešec plný eurových mincí, v ktorom ti na spodku urobím malú dierku a raz za čas ti odtiaľ vypadne euro, nebude ti to takmer prekážať, pokým doňho budeš neustále eurá vhadzovať. Mám pravdu?“\n\nKaždý deň niečo zarobíš, vhodíš to do mešca a niečo málo ti vypadne. Nie je to síce pre teba ideálne, pretože nebudeš rýchlo bohatnúť, no nič hrozné sa nedeje. Teraz ti načrtnem druhý prípad. Čo sa stane, keď ti do mešca spravím väčšiu dieru? „Eurá začnú vypadávať viac a viac. Ak budeš zarábať stále rovnako a vhadzovať doň toľko isto ako predtým, mešec bude eurá strácať. Tvoje úspory už nebudú rásť tak, ako by mali.“ \n\nMám pravdu aj s týmto druhým príkladom? Nasleduje riešenie. Priprav sa, že ti možno vyrazí dych. Ako by si druhý prípad, s väčšou dierou, mohol vyriešiť? Máš tri možnosti: DIERU ZAŠIJEŠ ZAČNEŠ VIAC ZARÁBAŤPRUDKO ZVӒČŠÍŠ OBJEM MEŠCA\n\nTERMODYNAMICKÉ VLASTNOSTI MITOCHONDRIE ROZHODUJÚ O SPRACOVANÍ POTRAVY\n\nDošla ti moja metafora? Ten MEŠEC s eurami je tvoje TELO\nalebo presnejšie povedané MITOCHONDRIE, v ktorých sa tvoje ÚSPORY\n(JEDLO) spracúva. Ak zväčšíš dieru (ak mitochondria zmení tvar), máš tiež tri možnosti: Dieru zašiješ (zlepšíš svoj zdravotný stav a zrecykluješ mitochondrie)Budeš viac zarábať (budeš viac jesť, budeš mať väčší hlad a väčšiu chuť na sladké)Zväčšíš objem mešca (PRIBERIEŠ) \n\nRozumieš mojej metafore? Toto je dôvod, pre ktorý priberieš. Presne preto, sú naše mitochondrie uspôsobené tak, aby spaľovali tuk. Toto je ich prioritný zdroj VODÍKA na tvorbu ATP. Vodík má v sebe, zo všetkých makronutrientov, najviac potencionálnej energie. Pýtaš sa prečo? Pretože má v sebe hromadu PROTÓNOV aj ELEKTRÓNOV. Z tuku preto vytvoríme v mitochondrii najviac ATP, najviac VODY, aj najviac TEPLA. Presne preto tvoje telo priberá na hmotnosti, lebo túto zásobu protónov a elektrónov potrebuje, aby si kompenzovalo straty energie, o ktoré ťa oberá tvoje PROSTREDIE, TECHNOLÓGIE, ktoré používaš, ale aj tvoj spôsob života. Tieto zákony sú UNIVERZÁLNE a platia na teba, na škatuľu s mliekom, na tvoj vytknutý ČLENOK, na SLNKO, ale aj na planétu na opačnej strane galaxie. Ešte ti dám ďalšie malé prirovnanie a budem sa snažiť vyhýbať všetkému odbornému, aby si pochopil, kam týmto všetkým smerujem. Poďme na to úplne laicky. Keď je vonku LETO, čo robíš? Rozťahuješ sa. Rovnako, ako koľajnica. Čo keď je ZIMA? Schúliš sa do klbka (scvrkneš sa). S tým scvrknutím nenarážam na to, čo myslíš, tak sa prosím nesmej 😀 \n\nČo sa teda stane keď si v CHLADE a stiahnutý? Zaberáš menší objem. Rovnaké udalosti sa dejú aj v tebe, s mitochondriami. Čo sa asi stane, keď sa scvrkne MITOCHONDRIA? Nemyslíš si, že sa tiež zmenší jej objem? Čo sa potom stane s tými obrovskými KOMPLEXMI, ktoré má na membráne? Dobre premýšľaj… ak je tvoja odpoveď: „OCITNÚ SA BLIŽŠIE PRI SEBE„, odpoviem ti len: „BINGO„. Uvedomuješ si, čo to znamená? V takomto stave si komplexy ľahšie „prehadzujú“ VODÍK, presne ako rad ľudí, ktorí si hádže škatuľu. Z rovnakého množstva VSTUPU (JEDLA), vytvoria viac VODY aj ATP, pretože sa lepšie „trafia“. Je menšia šanca, že im škatuľa spadne. To znamená, že v takomto prípade (v chlade) môže daný živočích jesť rovnako, no bude mať viac energie a tiež to znamená, že môže daný živočích jesť menej ako povedzme v teple a aj tak vytvorí viac energie. Nemyslíš si, že to môže byť zámerom EVOLÚCIE, keďže v CHLADNOM PODNEBÍ moc ovocia ani zeleniny nerastie a celkovo je jedla k dispozícií menej? Práve som ti laicky naznačil, ako NAOZAJ FUNGUJE CHLAD a ver mi, že s OTUŽOVANÍM ani inými „trendy“ vecami, jeho benefity nesúvisia. V mojej PRVEJ KNIHE, na strane 237, nájdeš k tomuto krásny príklad, ktorý ti vyrazí dych. Potom však pochopíš, PREČO môžu dvaja rovnako stavaní ľudia, jesť rovnaké množstvo jedla, pričom prvý bude vitálny, primerane štíhly a druhý sa bude cítiť zle, bude slabý, unavený a bude sa mu zdať, ako sa hovorí, „že priberá aj z vody“. Poďme, ale ďalej. Veľa ľudí sa oháňa pri počítaní kalórií tzv. zákonom zachovania energie, no málokto naozaj rozumie fyzike a celému zneniu tohto zákona. ČO JE ZÁKON ZACHOVANIA ENERGIE\n\n„Zákon zachovania energie hovorí o tom, že v izolovanej fyzikálnej sústave je celková energia nemenná, čiže nie je funkciou času.“ \n\nAk by si dal človek, ktorý sa touto vetou oháňa, aspoň tú námahu\na prečítal si celú vetu jeho znenia, hneď sa dozvie pointu. To slovíčko IZOLOVANEJ\nje veľmi podstatné. Ak poznáš univerzálne\nzákony vesmíru, stačí ti prvý a druhý zákon TERMODYNAMIKY, aby\nsi vedel, že ENERGIA nikdy nezmizne, ani sa neobjaví len tak, iba neustále\nmení svoju podobu. To znamená, že ak napríklad dokonale uzavrieš pohár a do neho povedzme vložíš gram sacharidu, ktorý zapáliš, naozaj môžeš „celkom presne“ vypočítať, koľko ENERGIE, TEPLA, atď. sa uvoľní. No tvoje telo nie je, ani nikdy nebolo, v rovnovážnom alebo uzavretom stave. Hoci, keď umrieš, dosť sa k tomuto stavu priblížiš. Takéto kalorické výpočty sú celkom presné, pretože odchýlky sú maličké a pre\nbežnú fyziku zanedbateľné. Vieš, čo je však zaujímavé? „Mitochondrie sa vysporadúvajú so SUB-ATOMÁRYNÝMI ČASTICAMI, pri ktorých tieto veci NIE SÚ ZANEDBATEĽNÉ. Ba čo viac, tieto veci sú KĽÚČOVÉ.“\n\nNAŠE TELO NIE JE UZAVRETÝ SYSTÉM\n\nTvoje telo je obrovský otvorený systém a je neustále v kontakte\ns prostredím, z ktorého energiu čerpá, ale ju aj do okolia\nnaopak vysiela. Ak mi neveríš, dotkni sa horúcej žehličky alebo na seba otoč\ntermálnu kameru. Prečo myslíš, že sa spáliš a opuchne ti prst? Prečo sú pod termálnou kamerou, tvoje časti tela rôzne sfarbené? Prečo myslíš, že má malé dieťa červené líčka? Prečo keď sa veľa naješ, začneš sa viac potiť a niekedy ostaneš celý horúci? Aj tvoje dlane a tvár? Vieš, že únik TEPLA, ale aj iného druhu SVETLA z tvojho tela, sa odvíja od TVARU vnútornej membrány tvojich mitochondrií? Áno, dobre čítaš. Tvar a funkcia membrány tvojich mitochondrií rozhoduje aj o tom, koľko ENERGIE z nich unikne, a naopak, koľko energie sa v bunke využije. SVETLO (fotón), je laicky povedané, nosičom elektromagnetickej energie. V tomto bode som sa síce trochu rozpísal, no to vôbec nevadí. Chcel som ti\ndať malý príklad, PREČO by si sa mal prestať zaoberať nepodstatnými VECAMI.\nAk chceš na svojom tele niečo zmeniť, začni na veci nahliadať\nz viacerých uhlov a premýšľaj LOGICKY, KRITICKY, ale aj v KONTEXTE.\nTiež sa nikdy nenechaj zmanipulovať a už vôbec nie názorom SPOLOČNOSTI. „Často sa stáva, že sa v SPOLOČNOSTI STANE NIEČO BEŽNÝM A NESKÔR JE TO AUTOMATICKY POVAŽOVANÉ ZA NORMÁLNE.“ \n\nNIKDY ĽUĎOM NEVNUCUJ NÁZOR! MUSIA NA TO PRÍSŤ SAMI\n\nV odstavci vyššie som schválne použil slovo VECAMI (…zaoberať\nnepodstatnými VECAMI…), hoci by sa tam možno niekomu pýtalo slovo „HLÚPOSŤAMI“.\nChceš vedieť prečo som tak spravil? Ako ťa chcem naučiť ja sám, nikdy nikomu nevnucuj názor, nikoho\nnepresviedčaj, ani nekritizuj bezdôvodne. „Ak si predo mňa sadneš s pohárom Coly a táckou plnou McDonaldu s hranolkami a budeš pri mne jesť a pri tom pozerať Youtube video na mobile, nemám proti tomu nič. Je to tvoja voľba. Určite ti nezačnem nič vyčítať, poučovať ťa ani hovoriť ako si ubližuješ, pokým ma sám nevyzveš. Možno ti iba niečo málo naznačím alebo ti zasadím do hlavy CHROBÁKA. Ak to budeš robiť pri mne dlhodobo, vtedy sa ma to začne trochu týkať a pravdepodobne ti už niečo poviem, no dovtedy nie. Rozumieš?“ \n\nSlovíčko hlúposť sa možno na prvý pohľad hodilo, no bolo by použité nesprávne. Veľa ľudí sa o vecí, ktoré robia, nezaujíma a ak mám byť úprimný, v minulosti na to z veľkej časti nemali až taký dôvod ako je tomu dnes. Rovnako ako to robili naši predkovia alebo starí rodičia. Ak sa niekto zaoberá kalóriami aj dnes, možno to robí s ozajstnou snahou a zápalom, dúfajúc, že tým naozaj svoj život zmení. Ako sa mu bude dariť, aké PODMIENKY bude mať, aký ŽIVOT vedie, v akom PROSTREDÍ žije,… všetko sú to FAKTORY, ktoré ho možno časom privedú na inú cestu POZNANIA, no možno aj NIE. Najlepším príkladom je VEGETARIÁNSTVO. K tejto téme sa budem\nešte veľa vyjadrovať, čiže teraz iba v skratke: Veľa ľudí sa snaží stravovať\nvegetariánsky, dúfajúc, že budú zdraví. „Myslíš, že vegetariáni premýšľajú nad KONTEXTOM? Že premýšľajú nad tým, že nie STRAVA, ale PROSTREDIE je rozodujúci FAKTOR ZDRAVIA? Obávam sa, že nie. Práve preto, na tento spôsob NÁBOŽENSTVA veľa ľudí dopláca a ešte len doplatí.“ \n\nSlovo náboženstvo som použil schválne, pretože považujem každý výživový\nsmer dnešnej doby za istú formu náboženstva. Ľudia ani nevedia, ČO je skutočne za tým, no nasledujú ho. ZÁVER A ZHRNUTIE ČLÁNKU\n\nDnešná FUNKCIA, TVAR aj VLASTNOSTI mitochondrií sú radikálne odlišné, ako boli v minulosti. U každého človeka je to iné a každý si tieto malé baktérie ovplyvňuje sám, či už VEDOME alebo NEVEDOME. Je to možno kruté, no je to tak. Teraz po tebe chcem, aby si si z celého článku zapamätal aspoň túto jednu vec: „Čokoľvek sa ZVÄČŠÍ, nad svoj prirodzený rozmer, začne strácať ENERGIU.„\n\nČi už je to SLNKO, tvoj vyvrtnutý členok, alebo rozťahujúce sa KOMPLEXY mitochondrie, všetko energiu stráca. Možno by ti teraz mohlo dôjsť, PREČO po každom veľkom VYHYNUTÍ, nastala doba ĽADOVÁ. Pretože CHLAD naopak veci SCVRKÁVA (ZMENŠUJE). Chlad dokáže proteíny ZAKONDENZOVAŤ, vďaka čomu zadržia viac ENERGIE a ŽIVOT tak dokáže PREŽIŤ. Premýšľaj nad tým. Tento článok ti mal dať zopár ODPOVEDÍ, PREČO KALÓRIE nie sú podstatné, no rovnako ti mal načrtnúť v hlave množstvo OTÁZOK. Ak tento článok neuspokojil všetky tvoje otázky, máš 2 možnosti: Pozorne čítaj moje minulé aj budúce príspevky a Pokračuj vo svojom živote ako doteraz. Ak si so svojim životom (zdravím, výkonom a ostatným) spokojný,\nmyslím, že nemáš veľký dôvod niečo meniť. No ak nie si, napíšem ti zaujímavý\ncitát, ktorý bol pre mňa veľkým „aha“ momentom. „Definícia bláznovstva je robiť stále to isté a pritom očakávať iný výsledok.“ Albert Einstein\n\nViac o wiktionary.org/wiki/calorific_value",
  "date": "2020-02-26T00:00:00+01:00",
  "excerpt": "",
  "scraped_at": "2025-07-03T18:53:04+02:00",
  "word_count": 2748,
  "source_file": "PREO_DNES_POTANIE_KALRI_NEHR_LOHU.json",
  "cleaned_word_count": 3028,
  "cleaning_metadata": {
    "cleaned_at": "2025-07-17T10:06:52.564045",
    "original_word_count": 2748,
    "cleaned_word_count": 3028,
    "reduction_percentage": 4.36
  }
}