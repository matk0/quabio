{
  "url": "https://jaroslavlachky.sk/energia-7-vplyv-emp-vlnenia-na-biologiu/",
  "title": "ENERGIA #7 VPLYV EMP (vlnenia) NA BIOLÓGIU",
  "content": "Má prírodné alebo umelé EMP (elektromagnetické pole/vlnenie) nejaký vplyv na našu BIOLÓGIU? Ak áno, aký? Přehráním videa souhlasíte se zásadami ochrany osobních údajů YouTube.Zjistit vícePovolit videoVždy povolit Youtube videa\n\n Ak si video videl a chceš vedieť viac, článok ti to objasní, pretože zistíš, že VEĽKOSŤ TELA živočícha, je svojim spôsobom ovplyvnená EM polom, na ktoré je živočích ADAPTOVANÝ a v ktorom ŽIJE. Množstvo podkožného tuku spadá taktiež do tejto adaptácie. Pred 3,5 miliardami rokmi bol druh ENERGIE na našej Zemi jednoduchý, no účinný. Bolo tu trochu z ELF vĺn, občasné ELEKTRICKÉ VÝBOJE, slabé a občasné rádiové vlny zo vzdialených hviezd a naše 3 OKTÁVY (UV, viditeľné a infračervené svetlo). V tomto sa ŽIVOT vyvíjal, tomuto sme prispôsobení a najmä sú tomu prispôsobené naše MITOCHONDRIE aj CHLOROPLAST. Sumár článku: Má umelé EMP (elektromagnetické pole) vplyv na naše TELO aj BIOLÓGIU? Ak áno, aký?Prečo sa Rusi s Američanmi nemajú moc v láske?Aké rôzne pokusy robili Rusi?Ako Rusi dokázali Američanom, že sa mýlia v BEZPEČNOSTI?Máme dôkazy o tom, že umelé EM pole môže ovplyvniť náš MOZOG, HORMÓNY, či vyvolať STRES?Prečo by MYŠ neprežila vo vesmíre, no SLON zrejme áno?Prečo je malé dieťatko vo väčšom ohrození, ako dospelí a prečo sú dnes ľudia OBÉZNEJŠÍ ako v minulosti?Prečo sú dnes profesionálni ŠOFÉRI v ohrození a rovnako aj LETUŠKY, či PILOTI?Čo som naposledy neprezradil o MELASME a dnes ti to doplním?Prečo prirovnávam PROFESIONÁLNEHO VODIČA ku Gamblerovi?A ešte o mnoho viac\n\nSCHWANOVA SMERNICA\n\nNaše pocitové VNÍMANIE EMP funguje vďaka ZOHRIEVANIU TKANÍV. Presne ako keď vojdeš do infrasauny. Toto svetlo (EM rezonanciu/vlnenie) nemusíš ani vidieť, no CÍTIŠ HO. Tento „OHREVNÝ“ (TERMÁLNY) EFEKT sa nazýva Schwanova smernica. [1, 2] V dávnejšom článku si sa dozvedel, že jeho bezpečný limit pre EM VLNENIE bol v r. 1953 nastavený na 100 W/m2, čo je v prepočte  10 mW/cm2 (miliWatt-ov na centimeter). [3, 4]\n\nPOČIATOK TECHNOLOGICKÉHO POKROKU\n\nJe tu jedna vec, ktorú by si mal vedieť. Počiatok a rozvoj internetu začal v USA v 1970 až 1980-tom. V r. 1957 Sovietsky zväz vypustil prvý SATELIT s názvom SPUTNIK, ktorý v Američanoch vzbudil strach, že sú technologicky popredu. Hneď na to, prezident Eisenhower podpísal program NASA a následne sa venovali peniaze do rozvoja POLOVODIČOV a TRANZISTOROV na Stanfordskú univerzitu v Kalifornii. [7, 8] Cca do roku 1970 až 1980 nebol zaznamenaný žiadny extra pokrok v technike a tým pádom ani v šírení umelého vlnenia medzi ľudí, ak si odmyslíme občasné rádiové vlny z radarov na vojenských základniach. Všetok pokrok sa začal až po roku 1980, keď sa rozvíjal internet, tranzistory a nové počítače. No už v cca 80tych rokoch bola americká spoločnosť EPA prinútená ZASTAVIŤ merania umelého EMP v krajine. Celkom zaujímavé, čo povieš? Moderný a prudký pokrok sme zaznamenali až pred rokom 2000 a hoci sme nemali dostatok dát ani relevantných výskumov, či to ľuďom naozaj neškodí, agentúra na ochranu životného prostredia a zdravia bola už vtedy pribrzdená v meraní…\n\nEPA (Enviromental Protection Agency, čo je v preklade enviromentálna ochranná agentúra) je Americká „nezávislá“ AGENTÚRA spadajúca pod Americkú federálnu vládu, založená prezidentom Nixonom v roku 1970, ktorá má za úlohu chrániť životné prostredie, ale aj zdravie obyvateľstva. [9, 10] Ako je však zvykom, málokto je úplne nezávislí a hľadí iba na záujmy verejnosti a občanov. Obzvlášť, ak sa bavíme o agentúre so 17 tisíc zamestnancami a celkom slušným miliónovým obratom. Niečo málo o tomto prezidentovi, aj o iných, si sa mohol tiež dozvedieť v dávnejšom článku o KORONE. Je to podobné, ako keď nový policajt nastupuje do práce s heslom „CHRÁNIŤ A POMÁHAŤ“ hoci vieme, že nie vždy je tomu tak. Občas je to práve naopak a ide iba o zneužívanie právomoci. ENERGIA PROSTREDIA OVPLYVŇUJE HMOTU V ŇOM\n\nDnes sa všetci doslova kúpeme v elektromagnetických vlnách, ktoré zmenili spôsob fungovania našej BIOLÓGIE. Ľudia si prispôsobili svoje elektromagnetické PROSTREDIE okolo viac, ako ktorúkoľvek inú časť našej prirodzenosti. Ak si myslíš, že sa STRAVA zmenila v mnohom, len si to porovnaj. (Tu máš k tomu LINK a nie, že ho preskočíš.) Je pravda, že máme viac glukózového sirupu a polotovarov, no ani zďaleka sa to nechytá na to, koľko EMP sme pridali do našej atmosféry a rovnako to nedokáže vysvetliť zhoršenie zdravotného stavu populácie, aký vidíme v epidemiologických záznamoch za posledných cca 120 rokov. Musím však opäť prízvukovať, že môj BLOG nemá za úlohu ťa STRAŠIŤ a ani ťa týmto článok nechcem priviesť do DEPRESIE. Chcem len, aby si spoznal REALITU, pretože je to dôležité. Ja ťa chcem naučiť PREMÝŠĽAŤ a prevziať ZODPOVEDNOSŤ, aby si sa vedel adekvátne ROZHODOVAŤ. Pretože nie tvoj ŽIVOT alebo OKOLNOSTI, ktoré ťa v živote postretli, sú zodpovedné za VÝSLEDOK. Sú to tvoje ROZHODNUTIA a ČINY, ktoré robíš. Spomínaš si na spektrum vlnenia, aké máme na Zemi? V článku o Shumannovej rezonancii som o tom písal. Tiež si môžeš pamätať, že z okolitých hviezd ku nám občas preniknú aj slabé rádiové vlny. V roku 2012 bolo množstvo rádiových vĺn na Zemi asi bilión krát väčšie ako to, ktoré prirodzene dopadá zo slnka a hviezd. Dnes podľa záznamov môžeme vidieť zaujímavú koreláciu, že vždy, keď sa spoločnosť posunie technologicky vpred, naše BUNKY a MITOCHONDRIE zhoršia svoju schopnosť PRENOSU ENERGIE. Pýtaš sa ako? Spomínaš si na predchádzajúce články o Einsteinovej práci a jeho rovnicu? E=mc2? Na jednej strane je ENERGIA (E) a na strane druhej HMOTNOSŤ / HMOTA (m). Obe premenné sa podľa rovnice rovnajú, no vzájomnú rozdielnosť medzi nimi určuje PROSTREDIE, v ktorom sa obe nachádzajú (energia aj hmota). Pýtaš sa prečo? Pretože prostredie rozhoduje o RÝCHLOSTI, akou sa svetlo šíri. Ak ide svetlo maximálnou rýchlosťou (napr. vo vákuu), jeho hmotnosť zaniká. FOTÓN nemá žiadnu hmotnosť. Ak sa však svetlo spomalí (napr. vo vode), naberá na HMOTE aj HMOTNOSTI, ako je to napríklad v našom OKU s HORMÓNMI, ktoré sa tam tvoria, keď oko zachytí isté frekvencia svetla. Áno, dobre čítaš. Keď sa svetlo spomalí, je schopné vytvoriť veci s HMOTOU a ŠTRUKTÚROU. Preto sa naše OKO skladá zo špeciálneho kolagénu. Podobne pracuje fotosyntéza, ktorej listy zachytávajú SVETLO a tvoria okrem iného GLUKÓZU. Vidíš, ako dokáže PROSTREDIE a jeho štruktúra, ovplyvniť rýchlosť svetla a teda aj HMOTU? Čo ak ti poviem, že sa rýchlosť svetla od roku 1928 až 1945 v našej atmosfére spomalila? Neveríš? Čo tak toto. Od roku 1960 už 1 kilogram železa neváži 1 kilogram. Je ŤAŽŠÍ. Neveríš mi? 🤨 Pozri si toto VIDEO a možno trochu pochopíš alebo aspoň popremýšľaš. Pozri si aspoň medzi 10:30 až 11:30 minútou. Vo videu sa tiež dozvieš, prečo moderná DOGMA ovplyvňuje POKROK, respektíve mu často bráni. Přehráním videa souhlasíte se zásadami ochrany osobních údajů YouTube.Zjistit vícePovolit videoVždy povolit Youtube videa\n\n„ELEKTROMAGNETICKÉ PROSTREDIE, v ktorom sa HMOTA nachádza, rozhoduje o jej HMOTNOSTI. Ak mi stále neveríš, predstav si jednoducho ako poskakuješ TU a ako astronauti poskakujú na MESIACI. Sú tam ľahší, pretože je tam iné PROSTREDIE. Je tam iné GRAVITAČNÉ a ELEKTROMAGNETICKÉ POLE. My sme to naše na Zemi za posledné roky dosť zmenili a HMOTA sa tomu musela prispôsobiť. Možno si teraz lepšie začínaš uveať, prečo je priemerný človek viac obézny, ako boli ľudia v minulosti.“\n\nVLÁDA, PENIAZE a PRAVDA\n\nV článku o vakcínach, homosapiens, vírusoch a politike som schválne spol aj „malé“ spory, ktoré medzi sebou majú RUSI a AMERIČANIA. Ak sa pozrieš do histórie, tak skutočne nájdeš množstvo dôkazov, že tieto národy medzi sebou súperia, či už v športe, politike, ale aj inde a nebolo tomu inak ani v minulosti a to práve v okolnostiach, ktoré sa týkajú umelého EMP. Dodnes sa mnoho ľudí pýta vety typu: „ak je naozaj umelé vlnenie, wifi, mobily, atď. tak škodlivé, prečo nemáme nejaké dôkazy, dáta alebo nevidíme zhoršovanie sa stavu populácie?“ (túto vetu som schválne sformuloval takto, pretože som ju počul za posledné týždne viackrát). K poslednej časti, ohľadom toho, prečo nevidíme ľudí s problémami, ani nemusím nič písať. Vidí to každý, stačí ak sa obzrie okolo seba. Avšak, ak trpí človek MYOPIOU (krátkozrakosťou), tieto veci uvidí len ťažko. Mimochodom, krátkozrakosť je dnes jedna z najrožšírenejších problémov medzi ľuďmi a je ovládaná aj množstvom DOPAMÍNU v oku, ktorý kontroluje sťahy svalov a dĺžku očnej buľvy. Odpovedz si sám, prečo sa to asi deje. K prvým dvom vetám treba podotknúť, že dôkazy o vplyve a škodlivosti sú, ide však o to, že niekto v minulosti obetoval celkom slušné peniaze na to, aby sa mnohé informácie nedostali von. Pred rokom 1980, keď ešte nebol internet a už vôbec nie sociálne siete, to bolo v skutku jednoduché. Osobne si myslím, že Američania utrácali peniaze na výskum aj preto, pretože čakali, že vedci prídu s riešeniami a potom by to už nebol taký problém. No nestalo sa. Dané údaje ohľadom škodlivosti a vplyve EMP na živé organizmy tu máme ešte z minulého storočia a pochádzajú najmä práve od Rusov, čo je tiež dôvod, prečo sa nemajú s Americkou vládou v láske. Ako prvé ti odporučím skvelú knižku od Andrewa Marina (mladého muža, ktorý bol pravou rukou Roberta O. Beckera, o ktorom si odo mňa už veľa čítal) s názvom Going Somewhere, ktorá pekne popisuje, ako funguje ŽIVOT VO SVETE VEDY a VÝSKUMU. Marino bol právnik a sám sa zúčastnil mnohých súdnych sporov ešte v minulom storočí, kde sa prejednávala škodlivosť elektrického vedenia, či telekomunikačných firiem na zdravie ľudí, v ich okolí. Andrew Marino, Going Somewhere\n\nAk sa teda nabudúce niekto spýta, prečo nemáme dôkazy, tak odpoveď je, že ich máme. Ide iba o to, že málokto niečo takéto hľadá a ešte menej ľudí vie, čo a kde má hľadať. Obzvlášť ak sú zaneprázdnení všetkým tým lákavým, čo nám sociálne siete neustále vyhadzujú na oči. Aký je teda hlavný problém spoločnosti a daných dôkazov? Je to jednoduché. Ťažko sa niečo dokazuje len tak, keď to niečo nemožno vidieť, cítiť a dokonca ani našimi piatimi zmyslami vnímať. Logicky by ti však malo dôjsť, že ak je na Slovensku behom pár rokov viac ako 300 tisíc cukrovkárov, v Indii ich je 70 miliónov, najzdravšie krajiny sveta „blue zones“ zanikajú, ľudia sú viac chorľaví a obézni, asi niečo nemôže byť v poriadku. Tiež však nemôžeš viniť iba „nezdravú“ STRAVU, ako je to zaužívané, pretože celosvetovo sa ľudia stravujú rôzne, v každej krajine inak (viď Indiu, ktorá sa stravuje stovky rokov rovnako a zrazu má problémy), no niektoré problémy vo svete sú podobné. [16, 17]\n\nNajkrajšia veta, ktorá ma vždy udivuje je, keď niekto povie, že jednoducho potrebujeme viac ŠTÚDIÍ a dôkazov, aby sme si boli istý škodlivým vplyvom. Naozaj? Nebolo by lepšie otvorene povedať, že potrebujeme jednoducho viac času, aby sme vytvorili viac technológie, na ktorej sa mladí ľudia stanú závislí, čím ju budú využívať viac a viac a neskôr sa jej nevzdajú a ani ju neobmedzia, aj keby prišli hocijaké dôkazy o jej škodlivosti? Rovnako ako s cigaretami? Pretože presne toto sa podľa mňa stalo na čele s Facebookom a Google. Zdá sa ti táto veta pritiahnutá za vlasy? Pozri si tento PATENT ohľadom „manipulácie“ s nervovovu sústavou skrz obrazovku od spoločnosti Google a priprav si správny výraz tváre PREKVAPENIA. Mimochodom, je to podozrivo podobné tomu, čo robia klasickí dealeri. Žiadny dealer nepríde za náhodným mladíkom na ulici a nezačne mu predávať, alebo ho nútiť do niečoho. Najskôr mu ponúkne drogu  Nikdy mu nepovie, že sa zajtra vráti a predá mu ďalšiu. Čo sa však stane, keď drogu mladý človek skúsi? Zvyčajne sa stane závislý a vyhľadá si dealera sám a s veľkou ochotou mu dokonca zaplatí. Znova a znova, aj keď vie, že nerobí správne…\n\nKAŽDÁ HMOTA REAGUJE NA OKOLITÉ EMP\n\nKaždá hmota nášho tela je zložená z atómov, ktoré obsahujú elektricky nabité častice. Laicky si to predstav ako plus a mínus. To znamená, že ak je v ich okolí elektrické alebo magnetické pole, častice naň reagujú. Veď koniec koncov, vďaka tomuto je organizovaná aj každá jedna telesná štruktúra, ktorú v sebe máme. Rovnako, ako keby vytvoríš na stole pekný obraz z klincov a potom budeš okolo krúžiť magnetom. Klince budú reagovať a obraz sa naruší. Som si istý, že aj tejto vete nie každý porozumel a tiež by rád nejaký dôkaz. Nech sa páči. Je ním bežné MRI alebo magnetická rezonancia. Vieš ako tieto prístroje pracujú? Laicky tak, že vyšlú skrz tvoje telo silné vlnenie (EM pole), ktoré na chvíľu natočí protóny (častice s el. nábojom plus) v jeho smere a následne, keď sa vlnenie uvoľní a protóny sa vrátia do svojho pôvodného stavu, prístroj zachytí ich vyslanú rezonanciu a vie vytvoriť pekný imaginárny obraz vnútra tela. Teraz sa zamysli nad tým, že tvoje bunky sú z 98,73% tvorené vodou a voda je z dvoch tretín vodík, ktorý je vlastne iba ELEKTRÓN a PROTÓN. Dve častice s opačnou polaritou. Stále si myslíš, že tvoje telo nereaguje na okolité prostredie? Tu máš ďalšie video na zamyslenie, od človeka, o ktorom som rozprával v skratke aj na nedávnej prednáške. Ak budeš mať viac času, určite si ho pozri. Z článku ENERGIA #4 SHUMANNOVA REZONANCIA si môžeš pamätať, že množstvo vlnenia v spektre rádiových vĺn, ktoré používame na komunikáciu, nedokáže uniknúť z našej atmosféry. To znamená, že ostáva na Zemi. Ak aj tieto vlnenia nespôsobujú žiadny priamy efekt na našu biológiu, ako si niekto môže byť istý, že nenastáva nejaká vedľajšia reakcia? Možno nám naozaj jedna vlna neublíži, ani dve. No ak sa tam hromadia a reagujú s ďalšími, môžu vyvolať nejaký vedľajší efekt, alebo nie? Tieto rádiové vlny sú v spektre pár hertzov, čo je rovnaké spektrum, aké vysiela shumannova rezonancia (7,83 Hz) a akú vysiela aj náš mozog. Náš mozog tieto vlny môže cítiť a umelé vlnenie ho teda môže „mýliť“. Umelé vlny našim telom prechádzajú a logicky na častice v nás nejako pôsobia. Inými slovami, naše bunky môžu vlny absorbovať alebo „demodulovať“, čo nemusí mať nejaký priami vplyv, no môže to pozmeniť spôsob, ako bunka pracuje a aj jej vnímanie ČASU, pretože zmení expresiu aj prácu cirkadiálnych génov, ktoré sú pred každým génom v našej DNA. Každý určite pozná, čo sa deje s astronautmi vo vesmíre, však? Je toho viac, no jeden z problémov je rýchlejšie STÁRNUTIE. [23, 24] Posledný prípad dvojičiek astronautov, to celkom pekne ukázal. Vo vesmíre sú astronauti totižto vystavení obrovskému množstvu kozmickej radiácie, ktorá na zemi nie je, taktiež umelej radiácií a modrému svetlu z množstva prístrojov. Astronauti sú chronicky odpojení od shumannovej rezonancie aj magnetického pola zeme (nemajú ochranný „dáždnik“) a taktiež vidia za jeden deň 16-krát východ a západ slnka. Ich CIRKADIÁLNA BIOLÓGIA je úplne rozhodená. Môže byť aj toto ten dôvod, prečo astronauti rýchlejšie stárnu a zhoršuje sa im vo vesmíre zdravie? Mimochodom, keď už sa bavíme aj o Rusoch a Američanoch, možno Amerika nechce verejnosti priznať negatívne následky technologického pokroku, no prečo teda odmietajú dlhšie výpravy do vesmíru, ktoré im Rusi ponúkajú? Žeby tušili, čo sa tam stane? Tu máš link. Môže byť aj naša zmena EMP v atmosfére za posledných 120 rokov a narušenie cirkadiálnej biológie ľudí dôvod, prečo vidíme „zrazu“ takú vysokú chorobnosť? Zamysli sa. RUSI verzus AMERIČANIA\n\nMimochodom, keď už som spomínal Rusov, vieš o tom, že Rusi nastavili limit pre svojich pracovníkov, na 10-násobne menšiu úroveň (1 mW), čo sa rádio a mikrovlnného žiarenia týka? Ak by to spravili aj v Amerike, odhadom by asi 90% rádiových staníc, ktoré bežne vysielajú, nefungovalo, pretože sú nad týmto limitom. [21, 22] Chceš ďalšiu zaujímavosť? Nech sa páči. Poznáš firmu Raytheon? V roku 1947 uviedla na trh prvú komerčnú mikrovlnnú rúru (mikrovlnku). Jeden z pracovníkov, ktorý pre firmu pracoval, John Osephuck, urobil tiež niekoľko objavov aj patentov. Pre firmu robil množstvo vecí a tiež vykonal štúdiu, ktorá žiaľ nikdy verejne neuzrela svetlo sveta. Hneď pochopíš prečo. [30, 31]\n\nJohn Osephuck robil výskum, aby zistil, aké riziko predstavujú mikrovlnné rúry v porovnaní s televíznymi vysielačmi. Vo výskume porovnal celkový vyžiarený výkon aj energiu, ktorú vyžarujú televízne vysielače v USA, umiestnené v centre, nad hlavami obyvateľov, s celkovým množstvom vlnenia, ktoré by vysielalo milión mikrovlnných rúr, pracujúcich pol hodiny denne. Zistil, že priemysel televízneho vysielania ožaruje krajinu a jej obyvateľov 40 000 krát viac, ako žiarenie spôsobené týmito mikrovlnnými rúrami. Prečítaj si to ešte raz a uvedom si, že toto bolo ešte v 20. storočí. Určite nie je kontroverzné, že mikrovlnné rúry skutočne vyžarujú žiarenie, ktoré nie je pre nás vhodné. Určite by si do mikrovlnky neumiestnil myš alebo malé dieťa, ak by sa tam zmestilo, však? Televízne vysielače vysielali na obyvateľov 40 tisíc krát viac radiácie, ako milión mikrovlniek zapnutých pol hodinu. Celkom slušné, čo povieš? Možno preto neboli tieto čísla verejne, veď predsa, prečo ľudí strašiť niečím, čo sa tak rýchlo rozvíja a stáva sa z toho vysoko profitabilný biznis, však? Presne toto je podľa mňa veľký Americký KLAD aj ZÁPOR v jednom, pretože je to naozaj svetový leader, čo sa financií týka, no očividne to robia za cenu skrývania skutočností a ubližovania vlastným ľuďom. Podobne je to v ich výskumoch. Amerika má množstvo dôkazov, dát, štúdií, apod., no takmer všetko je to vyhodnotené spôsobom, „pokým nemáme presný a 100% dôkaz, že je niečo zlé, považujme to za neúplný záver, ktorý by nemal byť zverejnený“. Rusi sú v tomto iní, pretože v minulosti robili viacej podobných výskumov, no na rozdiel od Američanov, oni venovali pozornosť pozorovaniu a sledovali, čo sa deje so zvieratkami alebo ľuďmi, aj keď nemali na všetko 100% odpoveď. Dôležité však je, že tomu, čo videli, venovali pozornosť a nezamietli to pod koberec. Je tu ešte niečo, čo by si mal o Rusoch a Američanoch vedieť. Týka sa to ich konfliktu, o ktorom boli zmienky aj v knihe od Beckera, ktoré boli už počas studenej vojny. [32, 33, 34, 35]\n\nMedzi rokmi 1953 až 1976, Sovietska vláda vo veľkom testovala vplyv mikrovlnného žiarenia (umelého EMP)  na živé bytosti a našli dôkaz. Zistili, respektíve vypozorovali, že umelé vlnenie skutočne malo biologický efekt. Uprostred studenej vojny, ruskí vedci dokonca žiadali stretnutie s Americkými vedcami, no s úspechom sa nestretli. To, čo budeš teraz čítať o tom, čo vykonali Rusi, sa ti bude možno zdať kruté, no bolo to úplne na mieste a z môjho pohľadu opodstatnené. Veď koniec koncov, ako inak mohli Rusi Američanom dokázať, že ich nadmerné používanie telekomunikácií ubližuje ľuďom, ak by neurobili „krutý“ pokus na ich vlastných ľuďoch? Predstav si takýto príklad, aby si pochopil, čo Rusi urobili, ale najmä PREČO to urobili. Povedzme, že by si prišiel z vynálezom nejakého bezpečného lieku, ktorý má pomáhať ženám a prezentuješ ho ako neškodlivý bez vedľajších efektov. Samozrejme, ako obchodník, chceš ľuďom pomôcť, no tiež ZAROBIŤ. Ak by si chcel svedomito preukázať jeho neškodlivosť, mohol by si tento liek nechať užívať vlastnú rodinu však? Veď len málokto by dopustil to, že zbohatne a predá liek, ak by vedel, že v skutočnosti má negatívny efekt, ktorý môže zabiť jeho vlastnú rodinu, však? No čo, spravil by si to? Pretože presne takto sa zachovala americká vláda a obetovala vlastných veľvyslancov, či generálov. AMERICKÁ AMBASÁDA V MOSKVE\n\nRusi poskytovali Amerike dôkazy o tom, že rádio a mikrovlnné frekvencie sú pre ľudí škodlivé, no Američania nepočúvali. Rusi sa tak rozhodli, že Americkú ambasádu plnú ich vlastných generálov, veľvyslancov, obyvateľov,.., ktorá bola v Moskve, na niekoľko rokov vystavia radarom, aké sú podľa Američanov bezpečné, nech sami vidia. Vieš, čo Američania urobili? Absolútne nič a ešte sa to snažili otočiť proti Rusom, ako útok a propagandu namierenú proti nim, hoci sami videli, že ich ľudia mali z radarov mnoho problémov. Stále si myslíš, že vláde záleží na obyvateľoch? Rusi ľudí na ambasáde vystavili na viac ako 20 rokov vlneniu, ktoré bolo dokonca pod Americkým nastaveným bezpečným limitom a sledovali ich zdravotný stav. Počas tých rokov, tam bolo viac ako 1800 zamestnancov a problémy, ktoré sa objavili, sa týkali rakoviny, leukémie, zhubných nádorov, kardiovaskulárnych ochorení, pľúc, tehotenstva, a množstvo iných. Je smutné, že aj tieto štúdie nikdy neuzreli oficiálne svetlo sveta a boli viackrát konfrontované, že nie sú pravdivé. Ďalšia vec, ktorú by si možno rád vedel, ktorá bola dávno robená je, že keď mladí Americkí vojaci, ktorí pracovali pri radaroch, šli počas voľna niekde von a chceli si „zašpásovať“ bez toho, aby splodili potomka, jediné čo robili bolo, že sa na pár minút postavili k radaru a vedeli, že budú niekoľko hodín až dní neplodní. Zaujímavé, čo povieš? Dám ti ďalšie malé prirovnanie, ktoré ti zároveň objasní aj môj posledný článok o SOLÁRNOM MOZOLE, kde som písal o MELASME a RAKOVINE KOŽE a tvrdil som, že umelé svetlo a vlnenie ju spôsobí skôr, ako SLNKO. PILOTI, ŠOFÉRI a RADIÁCIA\n\nVieš prečo často tvrdím, že byť ASTRONAUT, PILOT alebo len lietať často lietadlom, nie je v dnešnej dobe moc vhodné? Jeden z dôvodov je chronické odpojenie sa od povrchu Zeme a shumannovej rezonancie (strata elektrónov aj ochranného „dáždnika“), no ďalší dôvod je masívne vystavenie sa umelej radiácií, pretože piloti sú v kabíne obklopení obrovským množstvo vĺn zo všetkých vysielačov, ktoré majú okolo hlavy. Pozri si napríklad tento link, aby si videl, prečo majú piloti dnes veľké problémy a to nie len ZDRAVOTNÉ, ale aj PSYCHICKÉ. Mysli vždy aj na to, že každá radiácia je forma SVETLA. Svetlo je elektromagnetické vlnenie a to, že niektoré typy nevidíme neznamená, že tu nie sú. Ak si však pozorný a sleduješ občas štatistiky vieš, že aj šoférom sa nejako v poslednej dobe prestalo dariť. Majú čoraz viac problémov. [38, 39] Zaujímavé je, že majú podobné problémy ako piloti, cukrovkári, no v jednom sa vymykajú. Často ich trápi melasma a zvráskavená tvár. Čo je pre mňa osobne smutné je, že bežný človek alebo dokonca dermatológ, si všimne to, že mu na tvár svietilo slnko, ktoré to spôsobilo, keďže z ľavej strany má šofér naozaj okno dverí. Ich úsudok teda znie, že SLNKO je na VINE. Mitochondriak si však všimne niečo iné a to, že vodič sedí priamo za sklom, ktoré blokuje na 100% UV svetlo a tiež niečo z červenej farby, čo znamená, že je to podobné, ako keby vodič sedel pred obrazovkou. Potom k tomu prirátaj vlnenie, ktoré majú vodiči v kabíne neustále pri hlave a moderné LED svetlá, ktorými je palubová doska podsvietená. Keď vodiči používajú vysielačku, okamžite dostanú do hlavy cez 5 mW mikrovlnného žiarenia, ktoré automaticky zmení vylučovanie VÁPNIKU v neurónoch v jeho mozgu. Aj preto majú vodiči toľko problémov nie len s NADVÁHOU, KOSŤAMI, DEPRESIAMI, ale aj so spánkom. Nezdajú sa ti niektoré zo symptómov povedomé? Dobre popremýšľaj. Mimochodom, schválne som spol SKLO v súvislosti s blokovaním niektorých frekvencií svetla. Teraz ti prezradím ďalší zaujímavý POKUS, pomocou ktorého sa pozoroval únik UV svetla z buniek, ako si to čítal aj v poslednom článku o melasme. Písal som tam, že únik UV svetla z keratynocytov vo vrchnej časti kože je to, čo je zodpovedné za stmavnutie melanozómu a nie UV svetlo zo slnka, ako si to nahovára mnoho odborníkov. Teraz však k veci. Vieš ako ešte v prvej polovici 20. storočia dokázali pozorovať vplyv aj únik UV svetla z buniek? Odpoveď je pomocou skla. SKLO je materiál, ktorý blokuje takmer celé UV svetlo a tiež cca polovicu z infračervenej farby. Už v minulosti vedci vedeli, že MITÓZA (delenie buniek) je proces, ktorý vyžaduje UV svetlo, ktoré bunka vysiela. Keď si chceli byť istí, jednoducho medzi dve bunky vložili SKLO a sledovali, čo sa stane, keďže cez sklo UV neprejde. Neuveríš, ale presne takýmto spôsobom dokázali vyvolať mitózu v bunkách cibule iba vďaka tomu, že druhá cibuľa, ktorá bola vedľa nej, vysielala UV svetlo na tú prvú. Keď medzi ne vložili sklo, proces nefungoval, no akonáhle sklo odstránili, šlo to. Tento jednoduchý pokus ešte z minulého storočia by ti mal teraz napovedať niečo o tom, prečo majú ŠOFÉRI problém s pokožkou, spánkom a rovnako ho má z časti každý, kto trávi viac času v interiéri. SKLO samo o sebe blokuje celé UV a takmer polovicu z infračervenej farby. Tieto dve farby naše OKO aj celá BIOLÓGIA potrebujú najviac, pretože riadia všetky regeneračné procesy v tele a tiež ovládajú naše CIRKADIÁLNE HODINKY, ktoré sídlia za okom. Tu máš ďalší link na zamyslenie, prečo sú SLNEČNÉ OKULIARE najhorší nápad, aký naša moderná spoločnosť priniesla. Rusi tieto veci študovali a odhaľovali ešte od prvej polovice 20. storočia a ak sa pozrieš na rozdiel medzi ich krajinou a Amerikou, ale aj Európou, je naozaj veľký. Rusi nešli cestou masívneho technologického pokroku v spoločnosti, hoci technológie majú naozaj skvelé. Aj preto konkurujú NASA. V minulosti však niektorí jednotlivci nechceli veci nechať len tak a zamysleli sa nad tým, čo im Rusi ukazovali. Jedným z týchto ľudí boli Zinaida Gordon a Maria Sadchikova z USSR inštitútu práce a hygieny, ktoré v roku 1971 v Poľsku identifikovali zaujímavý syndróm, ktorý nazvali „mikrovlnná choroba“ (z angličtiny „microwave sickness“)  Vieš, čo je na tomto syndróme zaujímavé? Tento syndróm skvelo opisuje LEPTÍNOVÚ REZISTENCIU a jeho dôsledkom bolo chronické vyčerpanie (ľudia sa cítili byť pod veľkým stresom), srdcové problémy, ateroskleróza, vysoký tlak, vysoké TGA (triacylglyceroly) s cholesterolom v krvi a zlý SPÁNOK. Opäť raz sa zamysli, či to nie je dnes priemerný stav bežného človeka? Títo ľudia cítili chronické vyčerpanie a to ani nepracovali toľko, ako mnohí rodičia dnes. Pred chvíľou si čítal o ruskom experimente, ktorý vykonali na Americkej ambasáde v Moskve, so zaujímavým a smutným výsledkom. Vieš, čo vzniklo v 70-tych rokoch v Amerike, na základe týchto dát? Projekt Pandora, ktorý mal za úlohu skúmať efekt radiácie na biológiu. Niektoré z vecí, ktoré boli v týchto aj rôznych papieroch spomínané sú: zvýšené namáhanie očí (zhoršenie zraku), preťaženie sympatického nervového systému (zvýšený kortizol a stres), bolesti hlavy, rozmazané videnie, strata koncentrácie a zničený spánok. Tiež bolo hlásených pomerne veľa správ o incidencii a prevalencii rakoviny. Ak si čítal môj starší článok o ŠKODLIVOSTI OPAĽOVACÍCH KRÉMOV a posledný o MELASME, niektoré skutočnosti o stimulácií MELANOCYTOV, ktoré môžu vyvolať aj RAKOVINU, by ti mali pomaly, ale isto dochádzať. TERMÁLNY verzus NETERMÁLNY EFEKT umelého EMP\n\nAko už vieš, keď Schwan nastavil bezpečnostný limit pre radiáciu, počítalo sa iba s termálnym (ohrevným) efektom, nazývaným aj IONIZUJÚCA RADIÁCIA. Čo však netermálny efekt nazývaný aj NEIONIZUJÚCA RADIÁCIA? Ako si mohol vidieť v dôkazoch vyššie, možno to stojí za zváženie a možno je dokonca netermálny efekt dôležitejší, ako ten termálny. Možno je efekt, ktorý nevidíme ani priamo necítime, škodlivejší ako ten, ktorý nás pocitovo zohrieva a cítime ho. Keď sa nad tým zamyslíš, Rusi prestali s ožarovaním občanov Americkej ambasády v roku 1976, no verejnosť s tým vtedy prakticky začínala a po roku 2000 ani nehovorím. Dnes je na využívaní technológií, závislá väčšina mladých ľudí a čo je smutné, majú ich neustále pri tele, pretože ich zvyčajne držia v ruke. Všetky mobily, hodinky, notebooky,…vyžarujú mikro aj rádiovlnné frekvencie. V roku 1976, po ukončení výskumu na ambasáde v Moskve, pán Boston Globe zachytil tento zaujímavý príbeh, pretože sa u veľvyslanca Waltera Stoessela vyvinula vzácna rakovina krvi, lymfóm. Taktiež trpel silnými bolesťami hlavy a krvácal z očí. Dvaja z jeho predchodcov, Charles Bohlen a Llewellyn Thompson, tiež zomreli na rakovinu, po pôsobení v Moskve. Primáty, na ktorých sa robili pokusy v projekte Pandora na univerzite Walter Reed a na univerzite v Pensylvánii, tiež čoskoro vykazovali pri testovaní dôkazy o rakovine a chromozomálnych abnormalitách DNA. V mojej druhej knihe s názvom KVANTOVÁ BIOLÓGIA spoznáš štvrtú aj piatu fázu vody a potom pochopíš, ako dokáže DNA reagovať na elektrické aj magnetické pole. Mal by si vedieť, že dve strany DNA držia pohromade vďaka PROTÓNOM, ktoré ako si videl predtým, pri opise MRI, reagujú na okolité pole. Ak máš záujem o KNIHU/E-KURZ, Chcem si stiahnuť ukážku knihy  No taktiež ovplyvňuje CIRKADIÁLNE HODINY, ktoré máme nie len v mozgu za okom, ale aj v každej časti tela a v každom jednom orgáne. Toto je to, čo rozhoduje o tom, ako daná časť tela pracuje a ako sa regeneruje. Toto je to, o čom som hovoril vo videu v úvode. To znamená, že v rôznych častiach sveta, budeme svedkami rôznych abnormalít a chorôb a všetko bude závisieť od typu človeka, jeho prostredia, jeho okolia, susedov, spôsobu života, jeho rozhodnutí a v neposlednom rade, aj od STRAVY, ktorú konzumuje. Myslím, že ak sa obzrieš okolo seba a odpovieš si úprimne, zistíš, že presne toto sa práve deje. Tá štatistika s cukrovkou z úvodu alebo krátkozrakosťou, nie sú náhodné. Tu máš ďalší obrázok z mojej druhej knižky. Hoci momentálne pre takéto štatistiky veda ani medicína nemá jednoznačné odpovede, tvoj sedliacky rozum by ich mohol mať, ak mu to umožníš a ak vieš, akým smerom sa pozerať a čo HĽADAŤ. Verím, že aj tento článok ti cestu ukázal. Veď ako sa hovorí, cieľom učiteľa by nemalo byť ukazovať, čo máme vidieť, ale nasmerovať. Mal by nás iba nasmerovať, no otočiť sa, zasvietiť si a vydať sa na cestu, už musí každý sám. AMERICKÉ POKUSY PREUKAZUJÚCE VPLYV VLNENIA NA MOZOG\n\nV druhej polovici 20. storočia Robert Becker alebo Howard Friedman (obaja skvelý vedci) zistili, že abnormálne EM pole dokáže ovplyvniť ľudskú myseľ a spôsobiť psychické problémy. [32, 44] Obaja vedci však chceli poznať viac a preto svoje výskumy posunuli ďalej. Našli dobrovoľníkov a ich mozog vystavili magnetickému polu, ktoré bolo umiestnené kolmo na ich hlavu, od ucha k uchu, aby sa krížilo s elektrickým prúdom, ktorý v našom mozgu prebieha. Toto mimochodom simuluje bežnú situáciu dneška, keď človek telefonuje s mobilom pri uchu, pretože tiež prechádza vlnenie z mobilu priamo cez mozog, kolmo na ucho. Magnetické pole, ktoré použili pri výskume, bolo cca 5 až 11 gauss, čo je omnoho silnejšie ako to, ktoré cítime zo Zeme, ale aj to, ktoré občas cítime z iných hviezd, či LUNÁRNYCH výkyvov. To, čo títo páni zistili, bolo v skutku zaujímavé. Keď bolo pole vysielané stálo (nebolo pulzujúce), nemalo priamy biologický efekt, no akonáhle ho menili, teda vysielali v PULZOCH, každých 5 sekúnd, ich kognitívne schopnosti aj reakcie sa spomalili DRAMATICKY. Je to tiež podobné tomu, čo robil Becker, keď uspával Salamandera pred amputáciou, iba vďaka silnému magnetu. V Rusku potom robil Yuri Kholdov pokus, kde vystavil hlavy králikov 100 až 200 gaussovému magnetu a neskôr pri ich pitve zistil, že mnohé bunky v mozgu okamžite umreli. Howard Friedman vykonal podrobné anatomické posúdenia a zistil, že králiky mali protozoálnu pneumóniu (infekciu), ktorá sa objavila počas toho, ako boli usmrtení pomocou silného EMP. Zistil, že odolnosť ich imunitného systému mozgu sa radikálne zmenila u polovice králikov, zatiaľ čo druhá polovica králikov mala neustálu kontrolu nad infekciou. Keď však EMF dávkovali ako pulzujúce, výsledkom boli imunitné zmeny a mnohé infekcie. Toto môže mimochodom súvisieť s tým, prečo sú dnes AUTOIMUNITNÉ PROBLÉMY na rozkvite, …keďže sme pulzujúcemu EMP vystavení denno denne?? 🤨 Za mňa áno. Friedman neskôr ešte zistil, že králiky mali v krvi aj v mozgu vysoké hladiny KORTIZOLU, čo je stresový hormón. Zvýšenie kortizolu vyvolalo iba „obyčyjné“ pulzujúce magnetické pole v ich okolí, ktoré ani nie je vidieť, počuť alebo cítiť. Toto simulovalo u králikov CHRONICKÝ STRES a CHRONICKÉ VYČERPANIE. Tiež by si mal vedieť, že zvýšený KORTIZOL ovplyvňuje metabolizmus GLUKÓZY, aj jej uvoľňovanie do krvi a teda aj INZULÍN. Koncom 80. rokov 20. storočia sa robili ďalšie zaujímavé pokusy, ktoré poukázali na retardáciu u tretieho plemena myší, ktoré boli vystavované umelému EMP a tiež sa ukázalo, že boli tieto zvieratká OBÉZNEJŠIE. Tiež sa ukázalo, že SAMČEKOVIA boli ovplyvnení viac ako SAMIČKY. Tieto zvieratká vykazovali zväčšenie NADOBLIČIEK aj HYPOFÝZY. Teraz si spomeň na vetu z úvodu o tom, ako dokáže okolité EMP ovplyvniť HMOTU. Napríklad tak, že dokáže vytvoriť hormón v oku. Mal by si vedieť, že v nadobličkách sa produkuje KORTIZOL (stresový hormón) a v hypofýze zas mnohé RASTOVÉ a KORTIKOTROPNÉ HORMÓNY. Keď sa tieto hormóny tvoria v prebytku, daná časť tela sa musí logicky zväčšiť. Aj toto by ti malo ukázať, že hoci sa mitochondriálna DNA dedí z matkinej strany, od otca dedíš genetickú informáciu, ktorá môže byť celkom rýchlo pozmenená PROSTREDÍM, v ktorom otec žije. Ešte dodám, že u väčšiny týchto pokusných zvieratiek sa rozvinul GLAUKÓM (zelený zákal oka), čo je dnes veľmi rozšírené ochorenie. Koniec koncov, aj ďalšie očné problémy sú dnes bežné. Kto vie prečo. 🤨 Myslím, že by si bol prekvapený, aké ďalšie pokusy sa robili a čo všetko sa zistilo, no na teraz to nie je podstatné. Chcel som ti len dať zopár dôkazov a tiež možnosť brániť sa, až budeš nabudúce počuť, že žiadne dôkazy nemáme. Zvyšok už bude tvojou domácou úlohou. SLON vs MYŠ a DIEŤA vs DOSPELÝ? Ľudia, využívajúci umelé vlnenie, len tak neprestanú, pretože sa to dnes týka takmer každého. Aj mňa, pretože píšem tento článok a umiestňujem ho na web. Musíš si však uvedomiť, že je to najväčší profitabilný biznis v modernej spoločnosti, ktorý napreduje aj vďaka tvojim rozhodnutiam a investíciám. Ak nechávaš svoje malé nevyvinuté dieťa s tabletom v ruke, musíš si uvedomiť, že to má následky. Jeho nepozornosť a zdravotné problémy nevyriešiš iba sťažovaním sa alebo výmenou croissantu za BIO mrkvu. Ty potrebuješ vedieť, ako sa chrániť a musíš sa naučiť správne ROZHODOVAŤ. Veľa ľudí si už uvedomuje, že lekári, či výživový poradcovia, im naozaj vždy nedokážu pomôcť, ak chcú skutočnú a dlhodobú z, no aj tak sa bránia pred tým, aby sami PREVZALI SVOJ ŽIVOT DO VLASTNÝCH RÚK a miesto toho radšej utrácajú peniaze za KOZMETIKU, SUPLEMENTY, či moderné NOOTROPIKÁ, ktoré im zvyčajne pomôžu iba na čas, alebo vec ešte zhoršia. Viem, že je ťažké priznať si to, no TY musíš. Uvedom si, že ČAS ide ďalej tak či onak a záleží iba na tvojich ROZHODNUTIACH, ktoré robíš DNES. Dopad umelého vlnenia každej frekvencie sa vždy odvíja od HUSTOTY a SILY, akou pôsobí. Presne ako keď si centimeter od žeravej žehličky, ktorá ťa popáli, verzus meter od nej. Toto by mal byť teda jeden z prvých krokov, ktoré môžeš začať robiť už dnes. Ak vymieňaš 100 centimetrovú uhlopriečku televízora za 130 cm len preto, pretože sa ti už zdá byť malá uvedom si, že to bude mať nelineárny efekt na tvoje telo a celú tvoju BIOLÓGIU. Každý druh živočícha absorbuje elektrické a magnetické pole rozdielne. Záleží to od jeho stavby tela, veľkosti, srsti, množstva tuku, svalov, hrúbky kože, zápalu v tele, nervovej sústavy, množstva DHA v tkanivách,… a všetko toto ovplyvňuje KVANTOVÉ PROCESY, ktoré v živočíchovi prebiehajú. Na záver ti prezradím ešte malú zaujímavosť. Veľkosť tela,aj jeho tlkot srdca, vzhľadom na spotrebu kyslíka, do veľkej miery koreluje prostrediu, v ktorom živočích žije, množstvu a typu VODÍKA, ktorý živočích konzumuje (čitatelia 1. knihy pochopia), ale aj EM POLU, v akom žije. Preto sú napríklad SLONY veľké v porovnaní s MYŠOU a dožívajú sa viac. Slon žije cez deň, na veľmi silnom slnku v blízkosti rovníka, zatiaľ čo myš žije krátko, v noci a po tme. Telo slona je uspôsobené na výdrž silného EM pola. Vieš, čo to znamená pre teba a tvoju RODINU? Obrázok z mojej druhej knihy KVANTOVÁ BIOLÓGIA. Že malý živočích je vo väčšom RIZIKU, ako väčší živočích, keď sa HUSTOTA alebo TYP EM poľa v ich okolí zvýši. Presne kvôli tomuto nemôžu ísť do vesmíru MYŠI a POTKANY a tiež je to dôvod, prečo sa myšiam v bytoch darí horšie ako v minulosti a dožívajú sa kratšie. Obzvlášť, ak sú v blízkosti wifi, TV alebo iného spotrebiča, ktorý vysiela vlnenie. Tiež to však znamená, že malé DIEŤA je citlivejšie ako DOSPELÍ a rovnako to znamená, že ak si za posledné roky viacej PRIBRAL, hoci nezješ až tak veľa potravy v porovnaní s minulosťou, niečo v tvojom okolí ťa k tomu prinútilo. Tá zásoba vodíka vo forme podkožného tuku, je totižto jednak SKLADISKO, pretože už tvoje mitochondrie nie sú TERMODYNAMICKY EFEKTÍVNE a TY ENERGIU STRÁCAŠ, no tiež je to IZOLÁCIA proti EM POLU v tvojom okolí. Mysli na to. ZÁVER\n\nNa záver chcem, aby si si ešte raz pozrel obrázok z úvodu a popremýšľal nad ním. Prezradím ti len, že každá jedna maličkosť, ktorú som v ňom nakreslil, má svoj význam. Ak na všetky prídeš, si na dobrej ceste. Všimni si, že ľavý chlapík je z nich najobéznejší a pred sebou má veľa jedla, veľa sacharidov, vody aj veľa tuku, zatiaľ čo tretí má pred sebou menej jedla, ktoré obsahuje rybu a proteín. Predposledný má len ovocie a vodu, zatiaľ čo ten vpravo má iba vodu. Zvyšné ukryté vodítka aj s tým, čo asi znamenajú, už musíš nájsť sám. ODKAZY, LINKY, CITÁCIE a POUŽITÁ LITERATÚRA: Brodeur – The Zapping of America: Microwaves, Their Deadly Risk, and the Coverup HardcoverRobert O. Becker – Electric Body",
  "date": "2020-09-27T00:00:00+02:00",
  "excerpt": "",
  "scraped_at": "2025-07-03T18:52:21+02:00",
  "word_count": 5463,
  "source_file": "ENERGIA_7_VPLYV_EMP_vlnenia_NABIOLGIU.json",
  "cleaned_word_count": 5983,
  "cleaning_metadata": {
    "cleaned_at": "2025-07-17T10:06:53.930571",
    "original_word_count": 5463,
    "cleaned_word_count": 5983,
    "reduction_percentage": 10.81
  }
}