{
  "url": "https://jaroslavlachky.sk/epigenetika-23-hypotyreoza-dopant-jod-a-hormony-stitnej-zlazy/",
  "title": "Epigenetika #23 Hypotyreóza, dopant jód a hormóny štítnej žľazy",
  "content": "Voľný T3 je ako „plynový pedál“ metabolizmu. Na to, aby si pedál mohol zošlipanúť, potrebuješ palivo (cholesterol), motor (mitochondrie) a krebsov cyklus rotujúci v správnom smere schopný betaoxidovať.\nUpozornenie: Dnešný článok je dlhší, veľmi komplexný, no zároveň aj praktický a odporúčam ho prečítať každému celý. Spoločne s  na seba nadväzujú, pričom druhý bude venovaný v skratke praktickým krokom a protokolu! V článku ťa čakajú mnohé AHA momenty, ktoré nikde inde nenájdeš a zatiaľ som ich nikde inde nespomínal. Nechceš ich premeškať, pretože ver, že po prečítaní budeš zasa raz napred!\n(Upozornenie: – praktická časť, je tu >>)\nNOVINKA: Od dnes si môžeš celý protokol stiahnuť aj ako praktické PDF-ko. Pdf protokol stiahneš úplne  \n\nSumár článku: Čo je hypotyreóza a ako vzniká?\nAkú úlohu pri hypotyreóze hrá hypoxia, kortizol a reverzná T3?\nAko naše oko, hypotalamus a hypofýza kontrolujú vyčerpané nadobličky aj štítnu žľazu skrz CRH a TRH?\nAko a prečo je skleróza prepojená s hypotyreózou?\nKatapleróza verzus anapleróza a krebsov cyklus?\nAko naozaj pracuje jód a v čom je výnimočný? Prečo sa správa aj ako polovodič, doping, aj ako izolant? Prečo naše telo tvorí RT3 aj FT3, aký je medzi nimi rozdiel a ako zmena polohy jódu zmení funkciu hormónu?\nAká nová alternatívna liečba zdá sa zaberá na hypotyreózu a zároveň nemá žiadne negatíva?\nAké praktické tipy a „triky“ môžete využiť pri hypotyreóze už teraz a nabudúce na ne nadviažeme?\nZáver, zhrnutie + na čo sa tešiť nabudúce. P.S. Ak chceš byť informovaný vždy medzi prvými o zverejnení nového článku/podcastu, prihlás sa na.a  Hypotyreóza rovná sa ďalšia epigenetická adaptácia.\nVzdelanie aj poznanie (zaujímanie sa o niečo = spoznávanie) má na človeka obrovský dosah. Čím viac človek vie, respektíve čím viac sa učí, tým menšie je jeho EGO, tým viac si uvedomuje, že toho vie len veľmi málo a naopak tým väčšia je jeho vnútorná sila.\nDnes vieme, že umelé svetlo aj toto naše „mimozemské“ prostredie plné umelého modrého svetla bez UV a IČ (hlavne NIR) a tiež plné umelého EMP, ktoré sme si na Zemi vytvorili, má obrovský vplyv nie len na vyvíjajúce sa embryo, ale aj na vyvíjajúce sa dieťatko po narodení a jeho mozog, a tým pádom aj na jeho život v dospelosti. Dnešný článok bude venovaný ďalšej rozvíjajúcej sa „chorobe“, ktorá v skutočnosti opäť len poukazuje na epigenetickú adaptáciu na kvantový výťažok – a to na hypotyreózu. V kľude sa preto usaď, ideálne ak si vypneš wifi/dáta a budeš čítať offline a nad všetkým pozorne premýšľaj… Poďme teda na to. Hypotyreóza = znížená činnosť štítnej žľazy.\nA ako o chvíľu zistíš, hormóny štítnej žľazy, konkrétne voľná T3 (FT3), ovládajú nie len náš metabolizmus a schopnosť spaľovať vodík, či tvorbu tepla, ale tiež fungovanie nervovej sústavy a to od funkcie a migrácie samotných neurónov až po ich myelináciu. Toto je kriticky dôležité hlavne u malých a dospievajúcich detí. Zopakuj si tento dávnejší článok o myelinácií, tehotenstve a vývoji dieťatka a potom čítaj ďalej. Čo je Hypotyreóza a ako vzniká\nAk sleduješ aj easylight tak vieš, že tam bol nedávno uverejnený článok o terapii červeným svetlom ako liečbe hypotyreózy. Dnes túto tému rozviniem viac, no chcem aby si mal na pamäti, že sa už naozaj aj podľa štúdií ukazuje, že sa niektoré choroby dajú úplne vyliečiť iba za pomoci svetla. To by ti malo automaticky poukázať na dôležitosť cirkadiánnej biológie, pretože slnečné svetlo a prirodzená tma je to, na čo sme adaptovaní. Nedostatok jedného alebo druhého, prípadne kombinácia oboch, automaticky vyvolá problém. Hypotyreóza je znížená tvorba hormónov štítnej žľazy = hypofunkcia (podobne ako „hypo-glykémia“). Môže byť primárna (= zlyhanie štítnej žľazy, napríklad vplyvom autoimunitného zápalu), sekundárna (= porucha tvorby TSH v hypotalame) alebo terciárna (= porucha je na úrovni hypofýzy, zriedkavá). [8, 9, 10]\n\nSymptómy zníženej činnosti štítnej žľazy zahŕňajú toto: Únava.\nSvalová slabosť/stuhnutosť/bolesti.\nCitlivosť na chlad.\nSuchá koža.\nĽahké priberanie na váhe.\nA ďalšie. Tu by som hneď doplnil symptómy, ktoré sa bežne v štúdiách nespomínajú, no kvantovému biológovi sú hneď jasné a to: Zhoršená schopnosť myslieť (FT3 riadi prácu neurónov). Horšia schopnosť tolerovať chlad (FT3 + Vitamín A potrebujeme na tvorbu tepla a OxFos). Nízke VO2 a vysoké RER (FT3 je potrebná na betaoxidáciu). Časté mentálne hmly (FT3 = práca neurónov a nervov). Zabúdanie a zlá pamäť (FT3 je potrebná na správnu myelináciu aj hypokampu). Kľúčové hormóny štítnej žľazy\nŠtítna žľaza produkuje niekoľko typov hormónov, z ktorých každý má iné funkcie, ktoré si vyžadujú vyvážený ekosystém, aby správne fungoval. Hlavné hormóny sú: Trijódtyronín (T3): je hormón štítnej žľazy s najväčším vplyvom na metabolizmus. Tyroxín (T4): je primárny hormón štítnej žľazy produkovaný štítnou žľazou a je prekurzorom T3. T4 sa po vstupe do krvného obehu premení na T3 a T3 následne reguluje metabolizmus. Hladiny T3 a T4 ovplyvňujú v podstate každú jednu bunku v tele. Správna rovnováha týchto hormónov je rozhodujúca pre dobré zdravie. Mimochodom, ak neviete, to číslo „T3“ a „T4“ označuje množstvo jódu v molekule hormónu, no k tomu sa dostaneme nižšie, už o chvíľu.\nTiež si treba uvedomiť, že T4 aj T3 sú celkové hormóny, no dôležité sú najmä tzv. voľné (FT4 a FT3). Voľné sú tie, ktoré sú aktívne, respektíve nie sú naviazané na prepravné proteíny. Reverzný trijódtyronín (RT3): reguluje rovnováhu T3. Štítna žľaza tiež produkuje malé množstvá RT3, no nemala by ho produkovať priveľa. Parathormón (PTH: pomáha udržiavať správnu koncentráciu vápnika v krvi a tkanivách. Vápnik je dôležitý minerál, ktorý je nevyhnutný pre správne fungovanie nervov, svalov a kardiovaskulárneho systému. Kalcitonín: je hormón, ktorý znižuje hladinu vápnika v krvi. Funguje v tandeme s parathormónom na reguláciu hladín vápnika v krvi. Ku posledným dvom – kalcitonín a paratrohormón, odporúčam tiež opätovne zhliadnúť 2 roky starí  V ňom sme sa pozerali práve na prácu oboch hormónov a tiež na to, prečo a v čom je suplementácia orálneho vitamínu D nebezpečná! Štítnu žľazu samozrejme ovplyvňuje predovšetkým hypotalamus, ktorý vylučuje hormón uvoľňujúci štítnu žľazu (thyrotropin-releasing hormone – skratka TRH). To zase stimuluje hypofýzu, aby vylučovala hormón stimulujúci štítnu žľazu (thyrotropin-stimulating hormone, skratka TSH). No a práve podľa TSH spolu s celkovou T4 sa zvyčajne určuje činnosť štítnej žľazy. Keď lekári vidia TSH vzrastať, prípadne je už úplne znížené (prakticky na nule), vtedy sa začína hľadieť na problém. Ako telo tvorí hormóny štítnej žľazy 101\nZa bežných podmienok náš hypotalamus najskôr vysiela správy do hypofýzy pomocou hormónu uvoľňujúceho tyrotropín (thyrotropin-releasing hormone skratka TRH). Akonáhle je TRH na mieste, hypofýza uvoľní hormón stimulujúci štítnu žľazu (thyrotropin-stimulating hormone, skratka TSH). TSH už ide potom do krku, do štítnej žľazy, kde sa vytvorí tyroglobulín, ktorý vyžaduje JÓD. Dnes napríklad vieme, že už len deficit jódu v strave (pretože si ho nevieme tvoriť) je do veľkej miery zodpovedný za deficit hormónu T3 a následne za z veľkosti štítnej žľazy. No a všetko čo sa zväčšuje nad svoj prirodzený rozmer, sa stáva neefektívnym a prichádza o energiu, pretože prichádza o elektróny a fotóny. Tyroglobulín je niečo ako medzičlánok, ktorý následne vytvorí už T4 (tyroxin), čo je neaktívny hormón štítnej žľazy. Cca 90 až 95% hormónu, ktorý sa v krku vytvorí je T4 a iba zvyšných 5-6 % je T3 (trijódtyronín), ktorý je pre telo aktívny. Tie čísla, T3 a T4, mimochodom znamenajú počet atómov jódu, ktorý má daný hormón v molekule. Tiež si všimni tú poznámku o absorbovaní červeného a IČ svetla. O chvíľu to bude dôležité, pretože sa k jódu vrátim. Takto vyzerajú. Aby telo získalo dostatok T3, musí naň premieňať T4. Väčšina tejto premeny sa udeje v pečeni, ale tiež prebieha aj v bunkách po tele. Tieto bunky následne konvertujú T4 na T3 pomocou enzýmu nazývaného deiódináza, ktorý odstraňuje molekulu jódu. Nakoniec sa iba cca 60 percent z neaktívnej T4 premení na použiteľný T3.\nNo a všetky deiódinázové enzýmy, ktoré konvertujú aktívne hormóny, sú seléno-proteíny, čo znamená, že vyžadujú selén.\nToto máš teda ďalší dôležitý a praktický bod. Kľudne si ho zapíš. Potrebuješ v strave prijímať jód aj selén spolu s DHA (morské riasy a morské plody s rybami sú TOP, čo sa týka všetkého). Tiež chcem, aby sa nad týmito riadkami zamysleli  Došlo? Áno, aj toto je dôvod prečo v zime naša štítna žľaza pracuje odlišne a nie je absolútne závislá od TSH (po adaptácií na chlad sa TSH stáva takmer bezpredmetným). Áno, dobre počujete. Naše tkanivá aktívny hormón syntetizujú aj lokálne, na základe efektívneho tunelovania protónov, podobne ako je to s dopamínom v chlade. Reverzný T3, kortizol a hypoxia\nAko teda vidíš, štítna žľaza je priamo prepojená s našim hypotalamom, ktorý je priamo prepojený s „optickým káblom“, ktorý smeruje z časti mozgu s názvom oko.\nInými slovami, svetlo aké naše oko zachytí (oko je v podstate časť mozgu, ktorá sa evolučne vzdialila), je ďalej presunuté do suprachiasmatického jadra (CR) a do hypotalamu, odkiaľ dostáva stimul hypofýza pod ním, ktorá kontroluje na základe daného typu svetla vylučovanie TRH (štítna žľaza), ale aj CRH (kortizol).\nPodobne dostáva stimul aj habenulové jadierko pri epyfýze, ktoré zasa kontroluje skrz dopamín našu náladu/depresiu a aj motiváciu. Toto je dôvod prečo je zvyčajne depresia a zhoršená činnosť štítnej žľazy prepojená! Kortizol je hormón, ktorý sa tvorí normálne ešte v noci, nad ránom. Nad ránom sa mozog pomaly prebúdza a v REM spánku vylučuje UV biofotóny (preto snívame), ktoré zároveň stimulujú konverziu a vylučovanie prvého lokálneho kortizolu. Toto je podľa mňa dôvod prečo je REM fáza spánku vždy dominantná až v druhej polovici spánku. Po vylúčení prvého kortizolu sa náš kolagén degraduje a rozťahuje, čím sa neuróny prvotne ráno spotia, nasiaknu vodu, vyšlú akčný potenciál a my sa prebúdzame. Zvyšok tela, od krku nižšie, prichádza až potom. Toto je tiež dôvod prečo podľa mňa niektorí ľudia po prechode na keto a/alebo adaptáciu na chlad zažívajú, že sa ešte v noci prebudia, a sú úplne vyspatí. Ich jednosmerný prúd môže byť v REM spánku veľmi intenzívny, a citlivosť na hormóny vzrastá. Aj na kortizol. Následne však prichádza ráno slnečné svetlo, ktoré je bohaté na modrú, červenú a infračervenú zložku, ktoré náš hypotalamus stimulujú skrz oko a kortizol sa začína uvoľňovať aj do krvi, do celého tela, pretože je deň a my sa začíname oxidovať. Oxidácia = žitie = spotreba kyslíka a elektrónov. Toto je dôvod, prečo je kortizol prepojený s hypoxiou a stresom. Nižšie napätie kyslíka vždy koreluje produkcii kortizolu nad steroidmy. Vyprodukovaný kortizol následne preberá v cytoplazme ďalšie 3 molekuly O2 (Pregnenolón má 3 – kortizol až 5), vďaka čomu limituje nadmerný únik biofotónov v strese. Preto kortizol stúpa ešte v noci, podobne ako rastový hormón (IGF), kdežto steroidy (hormóny tvorené z cholesterolu) začínajú vzrastať až potom, po prebratí sa. Počas bežného dňa je však naše okysličovanie vyvážené buď chladom alebo slnečným svetlom, vďaka čomu náš kortizol prirodzene od rána začína klesať a s príchodom UVA svetla aj steroidy. S príchodom hlbšieho UVB následne veľa mitochondrii prestáva úplne betaoxidovať, pretože je ich produkcia deutéria zbavenej vody zastavená. Vtedy zároveň klesá naše TSH na minimum. Avšak červené svetlo 670 nm a infračervené (NIR) stále poháňa ATP syntázy, vďaka čomu my žijeme a mitochondrie sa recyklujú/zahubujú. Niečo podobné sa deje aj so štítnou žľazou, ktorá ráno dostane istú „dávku“ TSH, no v priebehu dňa sa naša voľná T3 riadi predovšetkým tým, čo naše oko a koža vidia. Nezabúdaj, že naša koža je vlastne štvrté oko (tretie je epifýza). Množstvo IČ ktoré penetruje do tela a/alebo chlad rozhodujú o tom, koľko hormónu telo konvertuje. Jód je doping pre polovodiče a správa sa ako topologický izolátor\nPoložím ti otázku. Napadlo ťa niekedy prečo si matka príroda, či evolúcia (ak chceš nazvi si to aj „Boh“) dali tú námahu s konštrukciou mechanizmu štítnej žľazy tak, aby najskôr vytvorila T4, kde dá až 4 atómy jódu a následne, až po odstránení jedného zo štyroch atómov jódu, vznikne aktívna forma – FT3? Je to podobné ako pri glykolýze, kde bunka podstupuje 9 krokov aby 6 uhlíkovú molekulu rozdelila na dve 3 uhlíkové.\nBežným pohľadom odpoveď nenájdeš, no zmenou uhlu pohľadu a zmenou premýšľania nad problémom možno áno! Schválne, popremýšľaj nad tým teraz. Keď sa nad tým totiž zamyslíš, nedáva to zmysel. Pripevniť na proteín 4 atómy jódu a jeden potom musieť odobrať, aby mechanizmus fungoval, keď môžeš pripnúť rovno iba 3 atómy… Nedáva zmysel… Keď však, začneš premýšľať termodynamicky, zmysel to dáva. Veľký. Jód je objemný halogén, čo znamená, že chce do valenčnej vrstvy nabrať elektróny, vďaka čomu sa združuje vo dvojiciach alebo ako súčasť soli. Keď si jód náplní valenčnú vrstvu, naberá zvláštne topologické vlastnosti, o ktorých ľudia nepremýšľajú. Ty sa ich dnes dozvieš! Jód je totiž dvojrozmerný polovodič so zakázaným pásmom 1,3 eV (125 kJ/mol, čo je rozdiel medzi valenčným a vodivým pásmom jeho posledného elektrónu). Vo vodorovnej rovine svojich kryštalických vrstiev je jód polovodič a v kolmom smere izolant. To znamená, že sa správa ako topologický izolátor, vďaka čomu ho matka príroda využíva v kľúčových miestach po tele. 1,3 eV je mimochodom svetlo 950 nm, čo spadá do NIR (teda IČ typu A). Opäť raz môžem odkázať na predošlý článok o polovodičoch a fosforilácií, kde som ti vysvetlil ako funguje valenčné a vodivé pásmo, respektíve štrbina medzi nimi (vďaka tomu tvoje proteíny tvoria svetlo alebo naopak svetlo absorbujú a generujú el. prúd). A tiež môžem odkázať na starý  Tam som prvýkrát spomínal tieto materiály. Pozri si to znovu, pretože sú veľmi špeciálne. Júnový  Atómy jódu sú usporiadané okolo aromatického kruhu, ktorý obsahuje delokalizované elektróny a tiež sú v jednej vodorovnej rovine. Rozdiel  medzi T3, T4 a reverzným T3 je v tom, či sa 2 atómy jódu prekrývajú a sú schopné slúžiť ako dopant v celej molekule polovodiča (hormónu). Tie ružové gulôčky sú atómy jódu\n\nVďaka tomuto každý hormón štítnej žľazy dokáže rezonovať odlišne a vylučovať/absorbovať odlišné svetlo. Neaktívny hormón T4, ktorý sa produkuje v krku, vyžaduje infračervené svetlo 900 až 1000 nm na to, aby sa atóm jódu dokázal zakomponovať do štruktúry (jeho zakázané pásmo), pričom vyprodukovaná T4, ktorá sa dostane do tkaniva do cytoplazmatickej vody, sa správa spolu s vodou ako polovodič vo vodorovnom smere, ktorá reaguje na piezoelektrický stimul mitochondrie. V prvom aj druhom prípade zachytáva svetlo, na základe čoho generuje elektrický náboj a začína rezonovať. Tento vnútorný stimul je to, čo umožní atómu jódu ionizovať svoj valenčný elektrón, aby sa jód z molekuly „odopol“ a stal sa aktívnym T3 súčasne ako sa protón skrz enzým presúva vedľa. Znázornené tunelovanie protónov medzi usporiadanými molekulami vody. Neveríš mi? Tak mám pre teba ďalší šokujúci dôkaz. Zamysli sa nad tým prečo je exkluzívna zóna vždy polarizovaná. Slovo polarizovaná už poznáš a ak nie, vyhľadaj si ho cez vyhľadávač. Znamená to, že sa vrstvy vody usporiadajú a majú svoju vodorovnú rovinu. Polarizovaná voda je synonymom kryštálu. Aj mitochondrie je sama o sebe oválneho tvaru a je podlhovastá (v závislosti od tkaniva samozrejme). To znamená, že svetlo, ktoré sa šíri v tkanivách, je na rozdiel od slnečného vždy polarizované, čo znamená, že ide iba v konkrétnej rovine, ktorá sa dá manipulovať. Presne na toto reaguje aj jód, ktorý je v jednej rovine polovodivý a v druhej je izolantom. Toto je to „čaro“, pre ktorý si matka príroda pre druh homo vybrala jód a uprednostnila ho pred vitamínom C po tom, čo sme sa pred cca 10 miliónmi rokmi ocitli medzi vytvorenými Himalájmi a dehydratovanou púšťou. Náš druh stratil prístup k ovociu a začal jesť morské plody plné DHA, selénu a jódu, ktoré nám pomáhali reagovať na každú z v prostredí (slnko aj geomagnetizmus), na základe čoho homo prispôsoboval rýchlosť svojho metabolizmu a teda aj produkciu hormónov štítnej žľazy. Takto vyzerá kvantová biológia jeden na jedného! Tvoje hormóny štítnej žľazy sú kvantizované, rovnako ako všetko ostatné! Pomocou niečoho, čo sa nazýva FRED následne komunikujú. FRET je mimochodom skratka pre fluorescenčný rezonančný elektronický transfér energie. Inými slovami, komunikácia na základe frekvencie svetla, aké sa v tkanivách šíri! Reverzná T3 ako dôkaz elektronickej indukcie jódu\nPosledný dôkaz, aký ti k slovám vyššie dám, je reverzná T3. Dôvod prečo ju naše telo tvorí v prípade problémov by ti už mal byť jasný. Ak je medzi týmito procesmi spotými vyššie disbalanc, čo je dnes normálne, kortizol a TSH automaticky strácajú kontrolu. To je aj dôvod prečo sú evolučne prepojené. Príliš znížený kortizol (vyčerpané nadobličky) zvyčajne koreluje aj vyčerpanému TSH, no a vysoký kortizol (prvé štádia stresovej reakcie a vyčerpania nadobličiek) zasa stimuluje konverziu reverzného T3. Kortizol zvyšuje produkciu reverzného T3 (rT3), ktorý blokuje funkciu štítnej žľazy.\nKortizol tiež znižuje TSH, ktorý je potrebný na stimuláciu produkcie hormónov štítnej žľazy.\nKortizol môže tiež nepriamo viesť k vyšším hladinám tyreoglobulínu (TG), čo znižuje množstvo voľného hormónu štítnej žľazy dostupného pre bunky. T3 a reverzná T3 sú mimochodom rovnaké hormóny, no ich rozdiel je v TVARE. Majú rozdielne uložený atóm jódu, čo vyvoláva rapídne odlišný efekt. Nižšie máš obrázok. V prípade reverzného T3 je atóm jódu v inej rovine, čo ti automaticky hovorí, že nebude s mitochondriou reagovať cez FRET rovnako. Toto je dôvod prečo ide zvyčajne aj dehydratácia ruka v ruke s hypotyreózou. Dehydratácia = strata draslíka vo vode = nadbytok deutéria v bunke = menej polarizovanej vody = horšia schopnosť šírenia svetla v jednej rovine = horšia komunikácia cez FRET!\nReceptor v tele na T3 ho zaregistruje, prichytí, no RT3 iba zaberie miesto aktívnemu FT3 a štítna žľaza tak dostáva zlu spätnú väzbu a telo nemá dostatok aktívneho hormónu na fungovanie metabolizmu. To máš teda ďalší typ, ak ťa problém trápi, aby si pri najbližších testoch meral aj veci ako TSH, T3 a T4 celkové, ale aj voľné (FT3 a FT4), tiež protilátky a aspoň kortizol v slinách (RT3 u nás nie je ľahko dostupná).\nTiež by bolo dobré vidieť aj krvný obraz, cholesterol, LDL, HDL,, inzulín, B12, vitamín A, močovina, kreatinín, a možno aj nejaké ďalšie veci (napr. hormóny) a podľa toho sa vieš lepšie rozhodnúť a usúdiť v čom môže byť väčší problém. Hypotyreóza = nízky kvantový výťažok\nNezabúdaj, že tvoja štítna žľaza dostáva stimul z mozgu, skrz TRH a je to práve oko, ktoré zachytáva svetlo a presúva ho ďalej do časti mozgu, ktoré sú za vylúčenie aj reguláciu hormónov zodpovedné. A to platí o dobrom (napr. SLNEČNÉ SVETLO), ale aj v zlom (napr. displej mobilu svietiaci na krk). Aj preto som mnohým ľuďom roky dozadu radil, aby nosili v interiéri šatku na krku pri takýchto problémoch. Teraz už vieš prečo je vždy medzi týmito „prijímačmi“ umiestnená VODA. Voda je tekutý polarizovaný kvazikryštál, ktorý šíri v tkanive svetlo, vďaka čomu môžu vzdialené časti, bez fyzického kontaktu komunikovať. Komunikujú vďaka FRET. Hypotyreóza = nízky kvantový výťažok, čo znamená, že naše bunky v takomto prostredí nemajú dostatočnú svetelnú energiu, v dôsledku čoho strácajú svetlo. Ak si nespomínaš, čo je kvantový výťažok, prejdi na slovník pojmov, hovoril som o ňom veľakrát!\nNo a strata svetla = stresová reakcia = vylúčenie kortizolu = degradácia kolagénu a strata jeho piezoelektriny = zväčšenie objemu kolagénu = zmena veľkosti a menšia termodynamická efektivita (spomalený metabolizmus/hypotyreóza).\nNáš aktívny hormón T3 je tvorený z aminokyseliny tyrozín, ktorá je aromatická, čo znamená, že absorbuje UV svetlo. Tyrozín má tiež „chvosť“ – karboxylovú a amino skupinu, ktoré sú foto ionizačné. To znamená, že na základe pH a frekvencie svetla vedia meniť svoj tvar a presúvať protón medzi amino a karboxylovou skupinou. Takto tyrozín mení svoje fyziologické funkcie a jód je atóm, ktorý ho dopuje. Štítna žľaza, FT3, mozog, pamäť a vitamín A\nVeľa ľudí tiež nevie, že hormóny štítnej žľazy (FT3, FT4) regulujú základné udalosti vývoja neurónov, vrátane migrácie neurónov, synaptogenézy a myelinizácie. Okrem toho sú hormóny štítnej žľazy kľúčové pre udržanie mozgovej ostázy a kognitívnych funkcií v dospelosti. Aj preto je skleróza mnohými metaanalýzami prepojená s hypotyreózou. Ľudia s MS majú vyššiu prevalenciu poruchy štítnej žľazy. Ty už teraz poznáš dôvod. Vitamín A je totiž upnutý na každý jeden opsín v tele a to sa týka ako oka, tak aj hlbokých častí mozgu. Všetky tieto časti majú zároveň k dispozícií veľa DHA. DHA je v oku, ale aj v axónoch bielej hmoty vždy v úzkom kontakte s dopamínom, ktorý je tiež tvorený z tyrozínu. Už len tieto ďalšie skutočnosti by ti mali veľa povedať. Naša CNS sa totiž myelinuje od momentu, kedy sa narodíme až do cca 21 roku života. Myelinácia je ovplyvnená množstvom elektrického prúdu skrz axóny v ich interfasciálnej kvapaline. Smer toku elektrického prúdu určuje aj smer rastu myelínu, aký produkujú schwanove bunky a oligodentrocyty. Dôvod prečo sa púšťam do trochu komplexnejších vecí je ten, že chcem aby si pochopil ako veľmi je tvoj prirodzený diurnálny rytmus (deň a noc) prepojený s vývojom mozgu ale aj periférnej sústavy a tvoje neuromodulátory, na čele s dopamínom, rovnako ako TSH a štítna žľaza sa tomu prispôsobia.\nVšetky tieto mozgové dráhy sú totiž fotoopticky ovplyvnené jeden za druhým, na základe typu svetla, aké telo má a následne na základe „plátna“, aké toto svetlo zachytáva (AA, voda, protóny, melanín, myelín, DHA,…). Foto-optický stimul vždy predurčuje chemické reakcie, aké sa v mozgu a tele udejú. V momente, ako je svetlo okom, kožou alebo iným povrchom zachytené, je rozdelené a presunuté ďalej. Napríklad do dentrytov, ktoré vysielajú stimul do tela neurónu, ktorý za spotí (zväčší = nasiakne vodu), následkom čoho prijíma sodík a stráca draslík, čím sa zmení voda a jej index lomu, vďaka čomu sa absorbované svetlo láme a presúva ďalej do axónu. Toto je pôvod akčného potenciálu, ktorý je propagovaný pod myelínom v smere z mozgu do periférie.\nAvšak v ešte vyššej rýchlosti predtým, je optický signál poslaný skrz polarizované vrstvy vody a tiež skrz tunelovanie protónov, vďaka čomu mitochondrie vo všetkých tkanivách tela, vrátane krku a končatín vedia, akým smerom majú svoj krebsov cyklus rotovať. V smere alebo proti smere hodinových ručičiek. Smer rotácie krebsovho cyklu nie je fixný = katapleróza vs anapleróza\nAj preto dnes vidíme to čo vidíme. Ak sú optické stimuly úplne mimo, mitochondrie v štítnej žľaze alebo v tkanive nedokážu krebsov cyklus rotovať v smere hodinových ručičiek (podobne ako sa rotuje náš mok v spánku), na základe čoho dané mitochondrie nedokážu betaoxidovať a spoliehajú sa viac na aminokyseliny a glukózu. Toto je dôvod prečo nastane nerovnováha medzi TSH, FT3, vitamínom A a metabolizmom.\nVeľa ľudí si tieto biofyzikálne zmeny ani len neuvedomuje, prípadne o nich ani len nevie. Mitochondrie vyžadujú funkčný ETC a tiež červené + IČ (NIR) svetlo na to, aby sa ich ATP-syntáza rotovala. Ak sa rotuje, mitochondria tvorí dostatočné magnetické pole, ktoré ťahá molekulárny kyslík dnu, vďaka čomu je vždy preferovaná betaoxidácia a glykolýza. V tomto prípade bunka využíva kataplerózu.\nAk sa toto magnetické pole zníži, bunka je závislá glykolýze v cytoplazme a krebsov cyklus začína rotovať opačne, vďaka čomu začína využívať aminokyseliny ako glutamín na to, aby medzi články krebsovho cyklu regeneroval. V tomto prípade preferuje anaplerózu. O tomto som písal dávno ešte v mojej knihe, hoci viem, že málokto si to pamätá. ANAPLERÓZA je PRIDÁVANIE (nahrádzanie) medzičlánkov v Krebsovom cykle, KATAPLERÓZA je ich ODOBERANIE. Keď sa nejaký článok odoberie (napr. fumarát, malát a pod.), musí byť nahradený ANAPLERÓZOU, inak sa cyklus pribrzdí, a tým sa pribrzdí aj dýchací reťazec. Najväčší anaplerotický enzým je pyruvátkarboxyláza, ktorý generuje z pyruvátu oxaloacetát (OAA). Pracuje, keď sa rozkladá glukóza. Tieto procesy môžeš dokonca aj pozorovať. Stačí ak si zmeriaš vitamín A, steroidy a cholesterol s FT3 v krvi. Sám uvidíš, že cholesterol bude vzrastať, steroidy klesať a tvoja TSH začne stúpať a stúpať, pričom FT3 bude klesať. Je to biofyzikálny proces ovládaný na úrovni frekvencie svetla, aké sa v našich tkanivách šíri. Aj preto sa ukázala terapia červeným svetlom (RRT alebo aj LLLT) ako potencionálna liečba hypotyreózy, ktorá u niektorých pacientov znížila potrebu po liekoch na nulu. FT3 je totiž iba „plynový pedál“ metabolizmu. Avšak na to, aby si pedál mohol zošlipanúť potrebuješ palivo (cholesterol) a motor (krebsov cyklus rotujúci v správnom smere schopný betaoxidovať).\nUž rozumieš? Presne preto je naše VLDL v ranných hodinách vždy zvýšené, pretože sa z pečene a tenkého čreva dostáva do krvi objemný cholesterolový obal, ktorý nesie  na oxidáciu. Tiež je ráno vylúčený kortizol a máme k dispozícií dostatok modrého s červeným a IČ svetlom. Toto sú stimuly, ktoré udávajú smer rotácie krebsovho cyklu v odlišných bunkách po tele a určujú ktoré tkanivo začne betaoxidovať a ktoré toho nebude schopné. Aj preto som vyššie napísal to, čo som napísal. V chlade je tvoja štítna žľaza kontrolovaná periférne a z mozgu, nezávisle na TSH a zároveň v chlade tvoríme viac dopamínu. Dopamín koreluje elektrickému prúdu, pretože je v cytoplazme hneď vedľa DHA, ktorej donáša elektrón, čím ju spraví vodorovnou a dokáže šíriť skrz „pí“ mraky elektrický prúd vrchom, aj spodkom. Toto je ten elektrický prúd, ktorý dokážeme aj merať! Finálny dôkaz na záver článku? Tento je z konca októbra 2021, čiže pomerne nedávno. Jedná sa o štúdiu, ktorá poukazuje na niektoré zmeny organizmu, ktoré sa udiali po Adaptácii na chlad u škandinávskych zimných plavcoch, ktorí chodili do mora len 2 až 3 krát týždenne, na par minút. Štúdiou sa potvrdila nie len lepšia tolerancia na chlad, ale aj na teplo. Dokonca sa zmenila ich telesná teplota, aj reakcia na chlad, vrátane mierneho poklesu hormónu štítnej žľazy T4! Toto by malo chytiť za hlavu každého, kto stále verí len tomu, že hormóny majú byť  vysoké a čokoľvek znížené je zlé alebo naopak vysoké je dobré. Ani jedno, ani druhé. Ide o kvantizáciu. Tiež je preto dobre známe, že terapia červeným a infračerveným svetlom dokáže zlepšiť, ba až potencionálne úplne vyliečiť symptómy hypotyreodizmu, no najefektívnejšie sa to stane práve s využitím slnečného svetla cez deň, elimináciou deutéria aj uEMP, dostatkom tmy večer a/alebo s využitím chladu. Ideálne všetko dokopy! Praktické Tipy a triky pre hypotyreodizmus na záver:\nAk si sa dostal až sem – gratulujem, pretože už teraz poznáš mnohé praktické kroky a nové informácie, ktoré si potrebuješ nechať trochu uležať v hlave. Hoci aplikovať môžeš začať okamžite. Už  série ťa čaká v skratke praktický protokol/kroky, ktoré môžeš aplikovať ak sa ťa týka čokoľvek so štítnou žľazou! Určite preto  Dnes sa však rozlúčim úvodným obrázkom (vlastne až 2 obrázkami pod sebou) a dobre si popis v obrázku prečítaj, pozri, nechaj vstrebať a potom aplikuj. Všetko je v ňom! A samozrejme, ak chceš niečo doplniť alebo sa na niečo spýtať, využi priestor dole v! 🙂\n\nEpigenetika #23 Hypotyreóza, dopant jód a hormóny štítnej žľazy nové\n\nZáver, zhrnutie a na čo sa tešiť nabudúce\nAk sa ti tento článok/podcast páčil a chceš ma podporiť v práci, alebo si myslíš, že môže pomôcť niekomu z tvojich známych, Je to aj podpora pre mňa a moju prácu (vidím, že to má zmysel aj naďalej). Balíček tlačených kníh Spoznaj Svoju Biológiu\n\nAk chceš byť informovaný vždy medzi prvými o zverejnení nového článku/podcastu, prihlás sa na \n\nTiež ti dávam do povedomia zariadenia Easy Light – Mitochondriak®, ktorých úlohou je zlepšiť tvoju svetelnú „výživu“! Nájdeš ich tu: a registrovať sa do newsletteru EasyLight môžeš TU. Easy Light – Mitochondriak® nie je len o predaji zariadení, ale hlavne o myšlienke svetelnej hygieny a spoznávaní svojích Mitochondrií a ich potrieb. Ak si bol na otvorení Showroom-u verím, že vieš, o čom hovorím a ak nie, Zjistit vícePovolit videoVždy povolit Youtube videa\n\nČítame sa nabudúce, takže zostaň naladený! Zdroje, štúdie a citovaná literatúra: Roeland Van Wijk – Light in Shaping Life\n\nBianco AC, Salvatore D, Gereben B, Berry MJ, Larsen PR. Biochemistry, cellular and molecular biology, and physiological roles of the iodothyronine selenodeiodinases. Endocr Rev. 2002 Feb;23(1):38-89.\nLarsen PR, Zavacki AM. Role of the Iodothyronine Deiodinases in the Physiology and Pathophysiology of Thyroid Hormone Action. Eur Thyroid J. 2012. Hofling, D. (2013). Low-level laser in the treatment of patients with hypothyroidism induced by chronic autoimmune thyroiditis: a randomized, placebo-controlled clinical trial. Lasers in Medicine and Science, 28(3): 743-53.",
  "date": null,
  "excerpt": "",
  "scraped_at": "2025-07-16T07:57:23.325989",
  "word_count": 4772,
  "source_file": "Epigenetika_23_Hypotyreóza_dopant_jód_ahormóny_ští.json",
  "cleaned_word_count": 4549,
  "cleaning_metadata": {
    "cleaned_at": "2025-07-17T10:06:53.621301",
    "original_word_count": 4772,
    "cleaned_word_count": 4549,
    "reduction_percentage": 7.09
  }
}