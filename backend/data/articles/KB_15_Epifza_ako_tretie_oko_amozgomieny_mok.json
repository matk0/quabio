{
  "url": "https://jaroslavlachky.sk/kb-15-epifyza-ako-tretie-oko-a-mozgomiesny-mok/",
  "title": "KB #15 Epifýza ako tretie oko a mozgomiešny mok",
  "content": "Prečo je naša epifýza reálnym tretím okom? Ako vyzerajú 3 vstupy, ktoré z prostredia dostáva a ako epifýza štruktúruje vodu v našom mozgu? Je naozaj naša epifýza reálnym tretím okom? Áno je, no väčšina ľudí to nedokáže vysvetliť. Ja ti dnes ukážem reálny kvantovo biologický dôvod a tiež ti ukážem, ako presne naša epifýza funguje, ako vyzerajú 3 vstupy, ktoré z prostredia dostáva a ako následne epifýza štruktúruje vodu v našom mozgu. Tiež sa pozrieme na to, čo našu epifýzu zanáša (intoxikuje), čím ju môžeš aspoň z časti začať hneď „detoxikovať“ a tiež sa pozrieme na praktické kroky a postupy, ktoré si musíš vziať k srdcu. Poďme na to! P.S. Článok si môžeš vypočuť aj ako nahovorený Audio podcast. Nájdeš ho na stránke s PODCASTAMI. P.P.S Pozor – Novinka! Možnosť zakúpiť si dôležitý..tak sa zameraj na regeneráciu a teda na SPÁNOK!\" Spánok je…49,90 €KúpiťInformácie v tomto  Epifýzny výbežok? Ako vyzerajú vstupy, ktoré epifýza dostáva a ako následne tvorí tsunami? Ako je epifýza prepojená s okom, srdcom, krvou a povrchom Zeme?Prečo naša epifýza nemá mozgovú bariéru a prečo je ponorená vo vode? Aký je reálny vzťah medzi mozgomiešnym mokom a epifýzou?Prečo aj ako niektoré veci spôsobujú „zanášanie“ epifýzy a ako jej pomôcť?A ešte o mnoho viac! Pekné, laické video o epifýze\n\nZačnime pekným videom. Pripájam ho nižšie, pod ďalším odstavcom. Video je krátke, sú v ňom aj anglické titulky, ktoré verím pomôžu, no ide hlavne o to, aby si videl malý náhľad do mozgu a konkrétne do epifýzy (šišinky). Vo videu odporúčam pozrieť hlavne úsek medzi 1:45 až 2:15 minútou, pretože v ňom vidíš mozgové komory: 2 laterálne a následne 3. mozgovú komoru, do ktorej vteká mozgomiešny mok (o ktorom si niečo čítal aj naposledy). V týchto pár sekundách vidíš, ako to vyzerá, no čo je zaujímavé je, že táto tretia mozgová komora obsahuje epifýzny výbežok (niečo ako malú vydutú dutinu), ktorý siaha do epifýzy. Presne takýmto elegantným spôsobom je naša epifýza v kontakte s 3. mozgovou komorou a mozgomiešnym mokom a tiež aj s hypotalamom a thalamom (k tým sa dostaneme inokedy). Přehráním videa souhlasíte se zásadami ochrany osobních údajů YouTube.Zjistit vícePovolit videoVždy povolit Youtube videa\n\nČo je to epifýza\n\nEpifýza, tiež známa ako „šišinka“, je malá žľaza s vnútornou sekréciou, ktorá sa nachádza na zadnej časti tretej mozgovej komory, čo je priestor v mozgu naplnený mozgomiešnym mokom. Epifýza sa vyvíja zo strechy diencefala, a nachádza sa za treťou mozgovou komorou v strednej časti mozgu (medzi dvoma mozgovými hemisférami). Jej názov je odvodený od tvaru, ktorý je podobný šiške (latinsky pinea). Priznám sa, že osobne je mi blízke označenie ako šišinka, tak aj epifýza, no v článku budem používať slovenský názov epifýza. Epifýza je tiež jediná endokrinná žľaza (žľaza vylučujúca hormóny), ktorá je v priamom kontakte s vonkajším svetom a vníma, keď sme vystavení svetlu, podobne ako svetelný senzor bezpečnostného typu. Epifýza je síce uhniezdená hlboko v našom mozgu, ďaleko od akéhokoľvek priameho prístupu k svetlu, no vníma ho prostredníctvom nervových dráh siahajúcich zo sietnice. U ľudí pravdepodobne vníma svetlo prostredníctvom špeciálnych receptorov v zadnej časti našich očí, cez sietnicu, ktoré v skutočnosti neposkytujú videnie, ale diktujú a resetujú naše cirkadiánne rytmy (SCN). [R, R] Tieto bunky už väčšina ľudí pozná, pretože súvisia s melanopsinom, skrz ipRGC (Vnútorné fotosenzitívne gangliové bunky sietnice). O melonpsine bude mimochodom v tejto sérií už čoskoro samostatný článok. Dokonca aj nevidiaci majú cirkadiánny rytmus, čo naznačuje, že epifýza spolu s ďalšími neurologickými vstupmi vrátane SCN môže nahradiť tieto špeciálne bunky v našom oku. Aj preto je epifýza označovaná slangovo ako Tretie oko, čo však nie je ďaleko od pravdy, ako hneď zistíš. Epifýza ako tretie OKO u niektorých nižších živočíšnych druhov\n\nU niektorých zvierat – napríklad chameleónov – vníma epifýza svetlo dokonca priamo cez lebku. Parietálne oko, tiež známe ako tretie oko, je súčasťou epitalamu prítomného u niektorých stavovcov. Oko sa nachádza v hornej časti hlavy, je fotoreceptívne a je spojené s epifýzou, reguluje cirkadiánny rytmus a produkciu hormónov pre termoreguláciu. Otvor v hlave, ktorý obsahuje oko, je známy ako pineal foramen alebo parietálny otvor, pretože je často uzavretý temennými kosťami. Každý, aj laik, však vie, že my ľudia žiadny otvor na hlave nemáme a naopak, máme lebku, cez ktorú len tak akékoľvek svetlo neprenikne (trochu červené a infračervené). Ako teda matka príroda zabezpečila u ľudí, aby naša epifýza dostávala stimul a dokonca ho aj viac využila? My ľudia sme totižto komplexný živočích ako akýkoľvek iný na tejto planéte. No a práve preto využívame trochu komplexnejšie neurologické dráhy a epifýza, epifýzny výbežok a tretia mozgová komora je miesto, kde to všetko začína. Hneď sa dozvieš ako. Epifýza je naše reálne tretie OKO\n\nAk sa niekoho v alternatívnej medicíne, či v inej tradičnej medicíne spýtaš na naše tretie oko, väčšina ho pozná a to je dobré. Avšak iba málokto mu naozaj, skutočne rozumie, z kvantovo – biologického hľadiska a to je škoda. Epifýza je totižto reálne kvantové tretie oko, ktoré vníma signály nie len zo svetla a z oka, ale aj iných aspektov poľa. Vďaka týmto signálom využíva fonóny aj fotóny, ktoré do nej vstupujú, z ktorých tvorí koherentný výstup pre tretiu mozgovú komoru a celý neokortex. Teraz možno lepšie pochopíš, prečo bol článok o 4 silách vesmíru veľmi dôležitý. Prezradil som ti v ňom, že tvoja biológia využíva každú jednu silu, aká je vo vesmíre a myslel som to smrteľne vážne. 2 jadrové sily (slabá a silná sila) sú momentálne pre väčšinu z vás príliš (k tým sa dostaneme v budúcnosti, no píšem o nich a mitochondriách aj v mojej druhej knihe, ak ťa to zaujíma už teraz), no gravitácia a elektromagnetická sila je niečo, čomu už musí pochopiť každý z Vás. Keď si na moment predstavíš svoje oko, mal by si si uvedomiť, že doň prichádza istý vstup (v tomto prípade EM vlnenie alias svetlo), na základe ktorého aj kvality forotereceptorov a polovodičov v oku tvoj mozog znovu pretvorí realitu, ktorú ty interpretuješ ako to, čo vidíš. Inými slovami, to, čo ty vidíš a považuješ za realitu (obraz), je iba tvoja realita. Je to tvoj obraz! Tvoj sused, či kamarát má zasa svoju realitu, pretože sa môže nachádzať v inom poli a do jeho oka môže vstupovať iné EM vlnenie. Stačí ak pomyslíš na slepého človeka. Môže stať vedľa teba, no jeho realita a OBRAZ bude iný. No a rovnako ako naše oči, aj naša epifýza dostáva signály zo svetla skrz oko, no tiež aj z gravitačného poľa a magnetizmu. Inými slovami, naša epifýza vníma naše okolité pole, ktoré je vyskladané zo 4 okolitých síl, na základe ktorého miesto vizuálneho vnemu tvorí štruktúru a flow mozgomiešneho moku v mozgových komorách, ktorý následne rozhoduje o výkone celého mozgu. Epifýza, kalciové kryštály a magnetizmus krvi\n\nPozrime sa teda na jednotlivé vstupy. Od začiatku 21. storočia, odkedy bola epifýza preskúmaná bližšie vieme, že obsahuje zaujímavé kryštáli z kalcitu. Kalcit je minerálny bio-kryštál, ktorý pozostáva iba z vápnika, uhlíka a kyslíka. Pre vedcov bol tento objav pomerne zaujímavý a predpokladali, že aj práve vďaka tomuto objavu kryštálu je naša epifýza schopná napr. piezoelektriny. [R, R]\n\nPre mňa osobne sú však dôležitejšie 2 veci a to, že za prvé, podobné kryštály máme vo vnútornom uchu, vďaka ktorým vnímame priestorovú orientáciu, akceleráciu a teda našu priestorovú orientáciu/polohu. Druhá vec je, že vnútro našej epifýzy je schopné reagovať na magnetické pole. Nezabúdaj, že magnetické pole vždy sprevádza v kolmom smere aj elektrické a opačne. Asi sa pýtaš, čo to znamená v ľudskej reči a tak hneď objasním. Za prvé, vďaka týmto kalcitovým kryštálom naša epifýza reaguje na gravitačné pole a teda aj na to, keď si povedzme ľahneme verzus stojíme, no tiež keď žijeme povedzme v dome, blízko povrchu Zeme verzus v Mrakodrape na 120 poschodí, ďaleko od povrchu Zeme. To je prvý dôležitý bod. No a druhý je, že naša epifýza reaguje aj na magnetické pole Zeme a krvi. Nezabúdaj, že naša krv je plná kyslíka a hemoglobínu, pričom okysličený (nazýva sa oxyhemoglobín), ktorý ide zo srdca cez tepny je diamagnetický, zatiaľ čo odkysličený (nazýva sa deoxyhemoglobín), ktorý ide do srdca cez žily je paramagnetický. To znamená, že tieto magnetické siločiary spolu reagujú a tvoria ďalšie magnetické polia. No a zhodou náhod, naša epifýza dostáva impulz z dôležitého horného krčného ganglia (HKG), ktorý ovláda náš sympatický aj autonómny nervový systém, ktorý leží tesne nad srdcom s plne prekrvenými hrubými artériami, kde tieto magnetické siločiary tvoria silné magnetické pole (MP). [R, R]\n\nHKG obsahuje neuróny, ktoré dodávajú impulzy mnohým cieľovým orgánom v hlave, vrátane epifýzy. Inými slovami, skrz tieto sympatické neurónové dráhy je naše srdce a magnetická krv napojená na epifýzu, ktorá vďaka toku krvi vie, kedy ležíme, stojíme, bežíme, bdieme a spíme. Práve preto sa tvoj tlkot srdca prirodzene cez deň zvyšuje, zatiaľ čo v noci klesá. Keď je tlkot a tlak vyšší, cez srdce a artérie prúdi viac krvi s hemoglobínom a magnetické pole siahajúce z nich logicky vzrastá. V noci sa ti naopak tlak aj tlkot srdca znižuje, ty si vtedy zároveň ľahneš a magnetizmus krvi klesá, no naopak ten z povrchu Zeme, ktorý je zrazu pri tvojej hlave, stúpa. Takto naša epifýza vníma pole okolo nás, vrátane EM vĺn v spektre viditeľného svetla skrz oko a post-sietnicové nervové dráhy, gravitácie a magnetického poľa. Následne potom epifýza skrz epifýzny výbežok a všetky tieto koherentné vstupy tvorí niečo ako obrovskú Tsunami vlnu s názvom Fonón, čím stimuluje flow mozgomiešneho moku v tretej mozgovej komore a tiež mok „excituje“. To znamená, že zvýši jeho hladinu energie. Dokáže v ňom uvoľniť voľné elektróny, ktoré následne podľa špecifických dráh (o ktorých sa budeme baviť inokedy a hlavne čoskoro vo \n\nKrvná mozgová bariéra a vodíkové väzby vody\n\nAvšak toto pole, aké epifýza vníma, by v normálnych podmienkach malo byť prirodzené (Shumannova rezonancia a grounding+ slnečné svetlo). Práve preto je dôležitá chôdza na boso alias grounding, pretože tvoje polovodivé chodidlo dokáže skrz magnetizmus Zeme vyslať magnetický stimul do srdca, čo následne skrz nervy vníma aj epifýza a tak vie, aká časť dňa je. Slnečné svetlo cez tvoje oko tiež regeneruje počas dňa vitamín A aj melanopsin (ak ti pracuje Bazanov efekt) a zároveň potláča sekréciu melatonínu, no rovnako tiež rozpoluje vodu v tvojom mozgomiešnom moku, vďaka čomu uvoľňuje kyslík a elektróny do neokortexu. Možno teraz lepšie chápeš, prečo naša epifýza, ako jedna z mála časti mozgu, nemá žiadnu mozgovú bariéru. Jej „bariérou“ je totiž samotný mozgomiešny mok, alias voda. Táto voda totižto potrebuje absorbovať fonóny a solitóny prichádzajúce z oka, hlavy, aj krvi na to, aby adekvátne „nalomila“ vodíkové väzby v mozgomiešnom moku, ktorý následne prenáša energiu aj informáciu do ďalších časti mozgu, s ktorými je v kontakte. Nezabúdaj, že tekutá voda osciluje a mení svoje vodíkové väzby vo femtosekundách, pričom dokáže byť kvazikryštál, ak má na to podmienky, no a v tvojom mozgu ich má. Len si predstav, že by si na dlho zadržal dych a ponoril sa pár metrov pod hladinu, niekde pri mori. Skús si to na moment vybaviť. Máš? Pokračujem… Teraz si predstav, že máš pekné otvorené oči, dych zadržaný a teda sa aj tvoj tlkot srdca pekne spomalí a ty cítiš všetko kolo seba – cítiš dokonca aj svoje končatiny, ako cez ne prúdi krv, ako ti tlčie srdce (interocepcia). Ak by v tejto chvíli niekto z hora nad hladinou svietil svetlom, vnímal by si to. Tiež by si vnímal, ak by niekto pár metrov od teba hodil do vody balvan. Rovnako by si vnímal, ak by povedzme kilometre pod hladinou vrela sopka, pretože by si cítil otrasy. Rozumieš? No a presne tak, ako by si sa cítil ty pod hladinou so zadržaným dychom, sa cíti tvoja epifýza pred treťou mozgovou komorou, kde pláva v mozgomiešnom moku bez akejkoľvek inej bariéry. Presne preto ju Evolúcia nevybavila mozgovou bariérou. Bola by len na škodu. Príroda chce, aby bola epifýza dokonale odhlučnená. Vďaka ponoreniu epifýzy do vody jej príroda totiž zabezpečila veľmi dobrý pomer tzv. signálu ku šumu. Pomer signálu k šumu alias prečo epifýza pláva vo vode\n\nPomer signálu k šumu (z angličtiny skratka SNR – sound to noise ratio) je miera používaná vo vede a strojárstve, ktorá porovnáva úroveň požadovaného signálu s úrovňou šumu v pozadí. SNR je definovaný ako pomer výkonu signálu (prichádzajúceho vlnenia/zvuku) k výkonu šumu. Tento pomer býva vyjadrený v decibeloch (skratka dB), čo určite poznáš, pretože sa ním označuje bežne zvuk/hlasitosť. Pomer vyšší ako 1:1 (väčší ako 0 dB) označuje viac signálu ako šumu. No a ako v strojárstve a elektronike, tak aj v našom tele chceme tento pomer vyšší. Laicky si to predstav, ako keby si bol na diskotéke, kde je veľký hluk okolo (šum), pričom by ti partnerka niečo vravela (signál). Ak by bol šum (hluk) vysoký, signál (partnerkin hlas) by si nezachytil a pomer by bol nízky. Rozumieš? Teraz sa zasa zamysli nad tým, ako sa cítiš, keď sa vo vani ponoríš do vody aj s hlavou. Zrazu zmizne všetok zvuk/šum. Voda je totižto dokonalá faradayova klietka, ktorá pohlcuje vlnenie a teda aj zvuk/šum. Vďaka tomu je naša epifýza pekne odhlučnená, no nie izolovaná. Teraz ti ešte ukážem zopár čudných pojmov a čísiel, no vysvetlím to aj laicky. Nemusíš sa báť, že sa budeme venovať vzorcom alebo niečomu podobnému, takže iba čítaj ďalej a  Tak napríklad tvoje ucho počuje zvuk (mechanickú vibráciu vzduchu) od cca 0 dB po cca 90 dB, pričom daná jednotka dB sa dá premeniť aj na výkon na meter štvorcový. Je to logaritmický vzťah. Keď premieňame decibeli vyzerá to takto. Prah počutia má priradenú hladinu zvuku 0 decibelov (skrátene 0 dB); pričom tento zvuk zodpovedá intenzite 1*10-12 W/m2. Zvuk, ktorý je 10-krát intenzívnejší (1*10-11 W/m2), má priradenú hladinu zvuku 10 dB. Zvuk, ktorý je zasa 100 krát silnejší by mal 1*10-10 W/m2 a jeho hodnota je 20 dB. 1000 krát silnejší zvuk by mal intenzitu 1*10-9 W/m2 a 30 dB, atď. Určite vidíš ten logaritmický rozdiel. Dôvod prečo ti to ukazujem je ten, že 1 W/m2 je 0,1 mW/cm2 (miliWatt na centimeter štvorcový). No a jednotka intenzity mW/cm2 je ti verím povedomá, pretože sa udáva aj pri moderných infračervených paneloch a tzv. RLT (Red Light Therapy). To, čo sa ti teda snažím ukázať je to, že rovnako ako aj svetlo alias EM vlnenie, tak aj zvuk (mechanická vibrácia), ktorá sa môže šíriť či už vzduchom, kryštálom, ale aj vodou, prenáša istú energiu a má teda istú intenzitu. Taký infračervený panel, ktorý môže mať pozitívne zdravotné benefity má nejakú intenzitu, no rovnako to je aj pri umelom Elektro Magnetickom Vlnení (skratka uEMP). Pozri napr. na toto moje domáce meranie obyčajného Notebooku pripojenom na wifi v úspornom režime. Mozgomiešny mok okolo epifýzy vplýva na jej výstup\n\nKeďže je dnešný článok dlhší, ako som pôvodne chcel, nebudem to už naťahovať. Verím, že základné vodítka máš, na domácu úlohu nad tým premýšľaj a teraz ti to ešte zopakujem a niečo doplním. Nabudúce na to nadviažeme, keď sa budeme baviť o Vápniku, melanopsine a našich kostiach, neskôr o neurónoch, regenerácií tkanív a aj o spánku. Naša epifýza, ktorá je veľmi dôležitá v regulácií cirkadiánneho rytmu, spánku aj produkcii melatonínu, je ponorená v mozgomiešnom moku. Epifýza v sebe obsahuje pinealocyty, vďaka ktorým produkuje melatonín. Tiež obsahuje kalcitové kryštály, ktoré reagujú na gravitačné pole a rovnako reaguje na svetelný stimul z oka, aj magnetizmus Zeme a našej krvi. Všetky tieto vstupy v epifýze tvoria niečo ako koherentný VÝSTUP alias obrovskú tsunami vlnu. Ak si nespomínaš ako táto vlna môže vzniknúť a vizerať, zopakuj si článok o fonónoch, kde si mal aj krátke Youtube video. Túto vytvorenú „tsunami vlnu“ epifýza prenáša priamo cez epifýzny výbežok do tretej mozgovej komory, do ktorej sa napúšťa cez choroidný plexus mozgomiešny mok. Tento mok následne vďaka výstupu epifýzy naberá istý smer aj energiu, ktorú potom prenáša do ďalších častí mozgu, ktoré obmýva. Presne preto je naša epifýza reálnym tretím okom, hoci to väčšina ľudí nedokáže vysvetliť. Ty už teraz poznáš reálny kvantový dôvod a čoskoro sa toho dozvieš viac. Komunikácia však pôsobí obojsmerne. Z častí tela skrz vodu do epifýzy, a aj z epifýzy do vody. Práve preto sa aj samotný melatonín z epifýzy pod rúškom tmy a chladu dostáva do mozgomiešneho moku. Prechádza tam mimochodom cez epifýzny výbežok. Áno, dobre čítaš. Veľa ľudí o tom nevie, no väčšina hormónov vyprodukovaných či už v hypofýze, ale aj epifýze, prechádza priamo do vody (mozgomiešneho moku) a až odtiaľ do krvi (ak treba). Táto voda totiž robí niečo ďalšie a zaujímavé, pretože sa víry. O tomto sa budeme baviť viac  a hlavne vo  No a flow aj smer moku má pod kontrolou epifýza. Pre mňa osobne bol aj toto dôvod, prečo som si v minulosti uvedomil, že život ako taký vznikol prioritne v spánku, pričom až neskôr vyvinul bdenie a následne aj vedomie. Nemusíš sa báť, čoskoro týmto slovám pochopíš lepšie, no v podstate ti ukazuje, že spánok, nervová sústava súvisia s tým, ako prúdi voda v oceánoch, kde sa život začal! Pole, epifýza a melatonín\n\nNa záver sa dostávame aj k zhrnutiu a praktickej rade ohľadom štrukturovaní vody v tele. Ako ti teda asi došlo, tvoje pole (prostredie) je veľmi kľúčové a rozhodujúce. Čo sa gravitácie týka, väčšina z nás Čechov a Slovákov, okrem Bratislavy a iných veľkých miest, má zatiaľ pomerne fajn podmienky. No o Svetle, elektromagnetickom znečistení a magnetizme sa to povedať nedá. V tomto máme ako spoločnosť veľké nedostatky (na prirodzené sme deficitní) a naopak umelého máme veľký prebytok. Len si pozri nasledovné obrázky zo zopár mojich meraní. Na obrázkoch vidíš meranie povrchového napätia tela v interiéri, meranie rádio vĺn, striedavého elektrického a magnetického pola v interiéri, meranie svetla v interiéri aj vonku na slnku. Povrchové napätie tela, rovnako ako oscilujúce rádio vlny aj EP s MP by mali byť blízko nule a svetlo v akom žijeme počas dňa by zvyčajne malo obsahovať všetky farby dúhy, UV s IČ, veľa Luxov bez flickeru a večer iba TMA. Ako však vidíš na obrázkoch, priemerný človek už takto roky nežije, ale opačne. Keďže často dostávam otázky, ako tomu bolo od viacerých Ľudí aj po poslednom článku, tipu „Ako mám teda štrukturovať vodu? Ako tú vodu v tele mám správne filtrovať/štruktúrovať?“\n\nTu máš teda jednoduchú odpoveď, ktorá ťa prekvapí – je to jednoduché: „stačí sa iba vzdať väčšiny moderných vymožeností, ktoré každý z nás denodenne využívame a tráviť väčšiu časť dňa vonku, v blízkosti prírody, a iných podobne zmýšľajúcich ľudí.“\n\nPresne takto sa štruktúruje voda v jazere, či rieke a rovnako sme tak uspôsobení aj my ľudia s našimi veľkými hlavami a mozgom, ktorý je ponorený vo vode (mozgomiešnom moku). Ako však vidíš, a zrejme my v tomto čo teraz napíšem dáš za pravdu, takmer nikto z nás moderný život len tak nezahodí za hlavu (žiaľ). A hoci by väčšine pomohlo aj malé obmedzenie, ako napr. aspoň nenosiť neustále zapnutý mobil vo vrecku, byť viac bosí, vystaviť sa aspoň každú pol hodinu slnku, nesledovať 3 hodiny pred spaním TV, vystavovať sa vonkajšiemu počasiu, chodiť v zime v krátkom tričku,… drvivá väčšina ľudí to robí opačne a nie je ochotných sa toho vzdať. Vymieňa svoj starý mobil za novší, ktorý vyžaruje ešte viac EMP, objednáva si drahší paušál, aby mohli byť nonstop ONLINE, kupuje si ešte väčší TV, krajšie topánky s hrubšou podrážkou, modernejšie elektrické autá, solárne panely, ktoré generujú enormné množstvo uEMP, …ktoré naše pole menia ešte viac k horšiemu. No a ak sa ťa tento prípad tiež týka, musíš si uvedomiť, že sa musíš jednoducho zmieriť s tým, že nie je iná možnosť ako sa začať trochu viac vzdelávať v oblasti kvantovej biológie a mitochondrií, pretože iba ak vieš, ako veci fungujú, iba tak ich môžeš zmeniť. Potom tiež pochopíš prečo je pre väčšinu ľudí kúpa Brita kanvice vyhodením peňazí, a prečo sa musia sústrediť prioritne na štruktúru vody v ich hlave a subarachnoidálnom priestore. No a to zabezpečíš tým, že optimalizuješ 4 vstupy, aké dostáva tvoja epifýza – Gravitáciu, Svetlo, umelé EMP (uEMP) a magnetizmus. No a týmto ťa oficiálne vítam v „tíme“, pretože veľa praktických rád už v členstve k téme je, a postupne budú pribúdať ďalšie! Ak si však čítal pozorne posledný článok o podchladení vody, kde som ti popisoval, prečo niektorí ľudia vnímajú z tlaku a ako to súvisí so zväčšením objemu ich,mozgomiešneho moku, ktorý tlačí na Dura hmotu, máš tu hneď aj ďalšie praktické rady. Uvedom si, že naša hlava je veľmi špeciálna a jej štruktúra, vrátane mozgu, kapilár, rozloženia,… má svoj evolučný dôvod. Už len tým, že sa začneš postupne menej obliekať a budeš sa vystavovať chladu zlepšíš štruktúru vody v svojom tele a aj mozgu. Samozrejme postupne. A čo tak teplo, keďže na to sa ma mnohí pýtate. Teplo je forma infračerveného svetla. Infračervené svetlo má 3 tipy a to IČ tipu A, B a C, no nie každé je ekvivalentné. Iba IČ A penetruje naše telo veľmi hlboko, pričom nevyvoláva termálny (výhrevný efekt) a naopak IČ B a C nepenetrujú hlboko a vyvolávajú termálny efekt. Teda ti kožu vyhrejú. Je to však predovšetkým IČ A, ktoré dobre preniká do mitochondrii a aj hlboko do tela, kde sa dotkne každej kvapky vody. Naše telo len tak mimochodom, vylučuje rozdielne formy IČ svetla. Práve preto aj fyzioterapeuti využívajú ľadové obklady spolu s teplom, alebo osvecovaním, no zvyčajne dané lampy nie sú moc optimálne, pretože nemajú dobrú vlnovú dĺžku ani intenzitu. Ak teda patríš k Ľuďom, ktorí sa ma v minulosti pýtali na rôzne výhrevné svetlá, horské slnko, apod., odpoveď je NIE. Nie sú rovnaké ako povedzme infračervené svetlo z kvalitného panelu alebo zo slnka a musíš byť opatrný, ak ich využívaš, pretože musíš vedieť ako. A tiež je takýto výhrevný efekt odlišný od toho, ako povedzme z panelu. Aj preto ti odporúčam, ak už máš kvalitný zdroj IČ svetla, a máš nejaký problém povedzme s kosťou, či kĺbom, aby si rozumne využil ľad a IČ. Ideálne je ich striedať (dá sa aj súčasne, ak vieš ako) a tiež je najlepšie ukončiť sériu chladom. Nie naopak. Podobne ti odporúčam, ak chodíš do sauny, kde býva ľadový kúpeľ, vždy ukončiť kúpeľom a nie saunou. Má to svoj kvantový dôvod! Ako sa upcháva naša Epifýza\n\nĽudia dnes majú nedostatok magnetizmu a to hlavne v noci a rovnako sa stávajú viac dehydratovaní. Aj vďaka tomu prechádza do epifýzy viac vápnika, či fluóru, ktoré by tam normálne cez tesnú vodu neprešli. Len si spomeň na riadky vyššie, kde som ti ukázal prepočty decibelov a intenzity vlnenia. Voda totiž obsahuje dokonalú strunu, ktorá absorbuje predovšetkým termálnu (infračervenú) radiáciu, vďaka čomu sa stane hustejšou (lepšia EZ). Tiež však potrebuje správny tlak, vír a teplotu na to, aby bola štrukturovaná a stal sa z nej tekutý kvazikryštál. Takáto voda potom zabezpečuje dokonalý pomer signálu ku šumu a tiež poskytuje energiu aj informáciu. Presne preto sa ti prirodzene zníži tlak, keď vídeš bosý von. Hoci si to neuvedomuješ, ten tvoj tlkot srdca, ktorý si dokážeš 2 prstami nahmatať, je len zvuk (fonóny), ktoré sa šírie v krvnej plazme po tom, čo tvoja koža zachytila svetlo. Svetlo je EM vlnenie, ktoré sa vo vode premenilo na elektromechanickú vibráciu. No naopak moderné prostredie plné umelého svetla, rádiofrekvencií a nedostatok magnetizmu zapríčiňujú, že sa voda v krvi aj mozgu deštruktúruje, vďaka čomu prichádza epifýza o svoju „bariéru“ a preniká do nej aj to, čo by nemalo, vrátane fluóru, či brómu. Presne preto moji  Rovnako som im hovoril a teraz to hovorím aj tebe, že ak máš problémy, mal by si sa vyhýbať aj brómu. Práve preto je prechod na paleo stravu a vyradenie pečiva aspoň na niekoľko mesiacov veľmi dobrým krokom. Teraz už poznáš skutočný dôvod – pomôže ti to s detoxikáciou epifýzy a následne so štruktúrovaním mozgomiešneho moku. Bróm, flór, magnetizmus a detoxikácia epifýzy\n\nBróm aj fluór sú totiž halogény, ktoré zabraňujú vode byť dobrým kryštálom. Tiež znižujú jej dielektrickú konštantu čím bunke zabraňujú zhromaždiť veľké množstvo energie, no o tom viac. Aby si sa ich však zbavil, respektíve ich toľko nehromadil, musíš zapojiť všetky body vyššie, spolu s prinavrátením magnetizmu. Práve preto sme sa v Májovom  Možno o tom nevieš, no Becker ešte v minulom storočí preskúmal niekoľko nezávisle od seba robených výskumov, kde sa ukázalo, že iba pól gaussové magnetické pole, ktoré bolo pridané k bežnému zemskému MP a aplikované vhodným smerom na telo človeka mohlo zvýšiť, alebo naopak znížiť produkciu melatonínu v epifýze. Ako vidíš, nie nadarmo  som ti hovoril, že o Beckerovi a jeho práci ešte budem rozprávať. A už  sa na to pozrieme bližšie. Záver a zhrnutie\n\nDúfam, že sa ti dnešný náročný, no dôležitý článok páčil a že si z neho vezmeš ako nejaké AHA momenty, tak aj praktické kroky (začni niečím ľahkým, napr. nosením okuliarov večer). Ak sa ti článok páčil, kľudne ho  Ak chceš byť informovaný medzi prvými o zverejnení nového článku, zanechaj mi nižšie email a dostaneš upozornenie. Na záver ti dávam do pozornosti  Radi ťa medzi nami uvítame a čoskoro sa vidíme pri  \n\nNo a my dvaja sa čítame alebo počujeme už pri, tak zostaň naladený 😊\n\nREFERENCIE, ODKAZY, LINKY a CITÁCIE: O. Becker – Body Electric, strana 249Robert Becker, Evidence for a Primitive DC Electrical Analog System Controlling Brain Function, Subtle Energies, Volume 2, Number 1, strana 76-77Róbert O. Becker – kniha Body Electric K. & Reiter, Russel & Robertson, Nicola. (2013). Melatonin and its role in neurodevelopment during the perinatal period: A review. Fetal and Maternal Medicine Review. 24. 10.1017/S0965539513000089.Snell – Neuroanatomy 7th edition",
  "date": "2022-09-01T00:00:00+02:00",
  "excerpt": "",
  "scraped_at": "2025-07-03T18:49:40+02:00",
  "word_count": 3868,
  "source_file": "KB_15_Epifza_ako_tretie_oko_amozgomieny_mok.json",
  "cleaned_word_count": 4191,
  "cleaning_metadata": {
    "cleaned_at": "2025-07-17T10:06:54.272551",
    "original_word_count": 3868,
    "cleaned_word_count": 4191,
    "reduction_percentage": 11.2
  }
}